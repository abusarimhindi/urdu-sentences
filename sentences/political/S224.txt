بچپن فرانس میں گزرا، بعد میں برطانوی فوج کا حصہ بنے ایٹن کالج اور سیندھرسٹ ملٹری اکیڈمی میں تربیت کا موقعہ ملا نوجوان بوڈلے کو لکھنے لکھانے کا شوق تھا، ان دونوں اداروں کی مطبوعات میں تحریریں شائع ہوتی رہیں سکینڈ لیفٹننٹ کے طور پر ہندوستان میں چند سال گزارے وہاں سٹیج ڈرامے لکھے اور ان میں حصہ بھی لیا نوجوان بوڈلے پہلی جنگ عظیم میں شریک ہوا کئی لڑائیاں لڑیں، زخمی بھی ہوا، حتی کہ ایک بار تو کیمیکل گیس کا نشانہ بنا چھبیس سال کی عمر میں لیفٹننٹ کرنل کا عہدہ مل گیا اور ایک بٹالین کی قیادت بھی کی فرانس میں اسسٹنٹ ملٹری اتاشی بنا کر بھی بھیجا گیا 1919ء کی پیرس پیس کانفرنس میں شریک تھا‘ جس کے نتیجے میں لیگ آف نیشنز بنائی گئی‘ اور جرمنوں کو ٹریٹی آف ورسیلز میں جکڑا گیا یہاں پر جو کھیل کھیلا گیا، اس نے بوڈلے کو متنفر کر دیا اسے لگا کہ اس نے اور اس جیسے لاکھوں فوجیوں نے بلا مقصد اپنی جانیں دائو پر لگائیں اور اتنے برسوں پر محیط عالمی جنگ بے سود لڑی گئی اس نے بعد میں لکھا کہ خود غرض سیاستدان اپنی حرکتوں کی وجہ سے دوسری عالمی جنگ کی بنیاد رکھ رہے ہیں، ہر ملک زیادہ سے زیادہ ہڑپ کرنے کے چکر میں ہے اور اس سے قوم پرستی کی لہر کو ہوا ملے گی۔
ستم ظریفی یہ ہے کہ مغربی ممالک سے فنڈنگ پانے والی این جی اوز ان مشکلات کا وہ حل تجویز کرتی ہیں جو اہل مغرب کو مرغوب ہے، جبکہ دوسری طرف ہمارے روایتی دینی طبقے اور دینی سیاسی جماعتیں ردعمل میں یا تو ان مشکلات ہی سے منکر ہوجاتی ہیں یا پھر وہ کوئی ٹھوس لائحہ عمل تجویز نہیں کر پاتیں این جی او ز مائنڈ سیٹ پر تو چلو ہمیں تنقید کرتے رہتے ہیں، مگر یہ حقیقت ہے کہ خواتین کی ابتر حالت ہماری مذہبی جماعتوں کا ترجیحی ایشو کبھی نہیں رہا یہ جماعتیں، تنظیمیں اور دینی حلقے کبھی خواتین کے ایشوز کی بحث میں شامل نہیں ہوئے، سٹیک ہولڈر بننے کو تیار ہی نہیں ریکارڈ درست کرنے کے لئے ضرور کچھ باتیں ان کے منشور میں شامل ہیں، خواتین کے عالمی دنوں پر پریس ریلیز جاری ہوجاتی ہیں، رسمی مضامین بھی، مگر کوئی ٹھوس بامعنی پیش رفت کبھی نظر نہیں آئی خواتین پر گھریلو تشدد ہو، جائیداد میں حق نہ دیا جانا، شادی میں مرضی پوچھنا، دفاتر میں مناسب ماحول اور ٹرانسپورٹ وغیرہ کی فراہمی جیسے معاملات میں جیسا موثر کردار مذہبی حلقوں کو ادا کرنا چاہیے، ویسا ہوتا نہیں پھر جب این جی اوز سیکٹر ان ایشوز کو ہائی جیک کر لیتا اور اپنے مقاصد کے لئے استعمال کرتا ہے، تب مذہبی حلقہ بڑا مضطرب ہو کر پیچ وتاب کھاتا ہے۔