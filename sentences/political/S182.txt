انسان کے تہذیبی سفر نے روایتی معاشرے کو کچل ڈالا؛ تاہم جہاں یہ تہذیبی ارتقا ایک فطری طریقے پر ہوا، وہاں انسان کی ان چاروں ضروریات کا بانداز دیگر خیال رکھا گیا اگر روایتی موسیقی ختم ہوئی تو اس کی جگہ جدید موسیقی نے لے لی سٹریٹ تھیٹر ختم ہوا تو سینما آ گیا مذہب نے خود کو نئے ماحول میں ڈھال لیا مگر موجود رہا گویا تہذیب نے جو نئی صورت اختیار کی، اس میں انسان کے فطری مطالبات کا لحاظ رکھا گیا جن معاشروں میں یہ تبدیلی فطری انداز میں آئی وہاں لوگ آسودہ رہے ان میں نفسیاتی عوارض کم پیدا ہوئے جہاں غیر فطری انداز میں تبدیلی آئی، وہاں کی سماجی بنت پیچیدگیوں کا شکار ہو گئی مثال کے طور پر جہاں جدیدیت داخلی ارتقا کے بجائے کسی خارجی دباؤ کے نتیجے میں در آئی، وہاں انسان نے اسے فطری مطالبے کے تحت نہیں، ایک جبر کے زیر اثر قبول کیا جیسے ہمارا معاشرہ انگریز یہاں آئے تو جدیدیت بھی لائے ہندوستانی سماج تاریخ سے بچھڑا ہوا اور باہر کی دنیا میں آنے والی تبدیلیوں سے بے خبر تھا۔
ایک طرف انہیں دیوتا بنانے والوں کی بھی کمی نہیں، تو دوسری طرف ایسا بھی حلقہ موجود ہے جس کے خیال میں منٹو کے دامن میں جنس اور فحش تحریروں کے سوا کچھ نہیں منٹو کے حوالے سے حالیہ بحث ان پر بننے والی فلم کے حوالے سے پیدا ہوئی سوشل میڈیا پر یہ بحث زیادہ بھرپور اور جاندار شکل اختیار کر چکی مختلف ویب سائٹس پرمنٹو پر بنی فلم اور پھر اس حوالے سے منٹو کی شخصیت کی مختلف سطحوں پر بات ہو رہی ہے، بعض کے خیال میں فلم میں منٹو کے کردار کی عظمت کو اجاگر نہیں کیا گیا، انہیں ایک ایسے شرابی کے طور پر پیش کیا گیا، جو اپنی بیمار بچی کی دوائی کے پیسے بھی اپنی شراب پر لگا دیتا ہے اور آخر کار اسی مے نوشی کے نتیجے میں خون تھوکتا ہوا مر گیا فلم کا دفاع کرنے والے بھی موجود ہیں، جن کے خیال میں حقیقت نگاری کا تقاضا تھا کہ منٹو کی شخصیت کے یہ گوشے بھی سامنے لائے جاتے میرے خیال میں ہمیں اتنی بات کرنی چاہیے، جتنی حقیقت میں موجود ہے۔
ہر آدمی کو اپنا اچھا برا زیادہ بہتر معلوم ہوتا ہے، اس کی اپنی پرائیویٹ لائف ہے، جس کا احترام کرنا چاہیے اور اسے کچھ سپیس دی جائے اسی طرح کسی کا وزن زیادہ ہو، بال اڑنے لگیں، ہیر سٹائل مختلف کر لے، مونچھیں رکھ لے یا کلین شیو کرا لے، ہم لوگ اپنے تبصرے اور مفت مشورے دینے میں ایک لمحے کی کوتاہی نہیں کرتے شائد ہمارے پاس وقت بہت زیادہ ہے اور یہ سمجھ نہیں آتا کہ اسے کس طرح گزارا جائے ورنہ کامن سینس کی بات ہے کہ اپنا چہرہ ہر آدمی دن میںتین چار بار تو آئینے میں دیکھتا ہی ہے، وہ اپنے بارے میں زیادہ بہتر جانتا ہے کہ اس پر کیا اچھا لگ رہا ہے اگر وہ مشورہ مانگے تو ضرور دیا جائے، پورے خلوص سے دیا جائے، مگر اس کے بغیرایسا کرنے کی زحمت نہ فرمائی جائے تو عزت بڑھے گی، کم نہیں ہوگی یہ بھی اکثر دیکھا گیا کہ کسی نے فیس بک پر اپنی پروفائل تصویر تبدیل کی اب وہ بیچارہ اپنی کسی تازی تصویر کو دوستوں سے شیئر کرنا چاہ رہا ہے۔