1949ء میں جب نیٹو قائم ہوئی تو اس کے پہلے سیکرٹری جنرل لارڈ اسمے نے اس تنظیم کا بنیادی مقصد بیان کیا: , (روسیوں کو باہر رکھنا، امریکیوں کو اندر لانا اور جرمنوں کو نیچے لگانا) دوسری جنگ عظیم کے بعد نمودار ہونے والے یہ سیاسی حقائق اور عزائم ہیں" جنہوں نے نیٹو کو جنم دیا یہ کوئی اچانک پیدا ہو نے والا خیال نہیں تھا" جس نے اس ادارے کو صورت بخشی جو دنیا کی قیادت کا خواب دیکھ رہے تھے، انہوں نے آنے والے خطرات کو محسوس کیا، اپنی کمزوریوں کا ادراک کیا اور یوں ایک نئے جہاں کی صورت گری کے لیے ایک منصوبہ بنایا آج ہم اسی جہاں میں زندہ ہیں، جس کا خواب بیسویں صدی کے پانچویں عشرے میں دیکھا گیا اور جس کی تعبیر کے لیے نیٹو جیسے ادارے بنے اسلامک نیٹو بنانے والوں نے کیا خواب دیکھا؟
اس کے قیام کو اس بنیاد پر مؤخر نہیں کیا جا سکتا کہ ہمارے پاس مطلوبہ اوصاف کے لوگ موجود نہیں یہ بالکل ایسے ہی ہے کہ نماز کا وقت ہو چلا ہو اور ہمارے پاس مطلوبہ اوصاف کا امام موجود نہ ہو اب جس طرح امام کے انتظار میں قیام صلوۃ کو موخر نہیں کیا جا سکتا اسی طرح مطلوبہ اوصاف کے حامل افراد کے نہ ہونے سے امامت کبری کے قیام کو بھی موخر نہیں کیا جا سکتا نہ ہی یہ جائز ہے کہ چند افراد جسے نیک اور صالح کہیں اسے حکمران بنا دیں اور اس کو نظر انداز کر دیں کہ اسے عوام کا اعتماد حاصل ہے یا نہیں ہمارے اہل دانش بنیادی ضرورت کو غیر ضروری بلکہ خلاف اسلام سمجھتے ہیں اور اضافی ضرورت کو بنیادی ایک مستحکم سیاسی نظام ہماری اجتماعی سلامتی اور بقا کے لیے ضروری ہے۔
اللہ ایسے بھیانک الزامات لگانے والوں کو ہدایت دے ہم مختلف شخصیات، گروہ، تنظیموں یا نظریات کے بارے میں اپنے آرا بناتے ہیں، مگر اپنی رائے کو اس خوفناک قطعیت سے پیش کرنا مناسب نہیں کسی بھی دوسرے مسلمان کو، خاص طور پر جب و ہ دینی، دعوتی کام میں مصروف ہے اور برملا ایسے الزامات کی تردید کرتا ہے، اسے حسن ظن کی رعایت ضرور دیں گولن موومنٹ یا حذمت تحریک کے لوگ البتہ پاکستان میں بھی موجود ہیں اور جیسا کہ میں نے پچھلی نشست میں عرض کیا کہ اتفاق سے تین چار سال پہلے ایک صحافتی وفد کے ساتھ مجھے بھی استنبول جانے اور اس تحریک کے مختلف پہلوئوں، پراجیکٹس کو قریب سے دیکھنے کا موقعہ ملا ان کے ساتھیوں کے ساتھ ایک ہفتہ سفر میں گزرا، گھنٹوں گپ شپ اور ڈسکشن میں رہے، پاکستان میں ان کے سکول موجود ہیں۔
امید کے ننھے جگنو مجھے یوں لگا، جیسے کسی نے سر پر ڈنڈا رسید کر دیا ہو، ہکابکا میں سفید ڈاڑھی والے پروفیسر کو دیکھتا رہا چند لمحوں تک تو سمجھ نہیں آئی کہ اس بات کا کیا جواب دوں بسا اوقات آدمی کے ساتھ ایسا بھی ہوتا ہے کہ جس بات کو وہ اپنی سب سے بڑی دلیل سمجھتا ہو، دوسرا اسے ہی سب سے کمزور پہلو قرار دے کر مسترد کر دے ایک تند وتیز جملہ ذہن میں کوندے کی طرح لپکا، آخری لمحے پر مگر میں اپنی لگامیں کھینچنے میں کامیاب رہا ایک لمحے کے لئے خود کو باور کرایا کہ دوسرے کے نقطہ نظر کو پہلے سمجھ تو لیا جائے ایک لمحے کے لئے میں نے پروفیسر صاحب کی چشمے کے پیچھے جگمگاتی آنکھوں میں جھانکا تو وہاں طنز سے پاک مسکراہٹ محسوس ہوئی یہ پچھلے ہفتے کا واقعہ تھا۔
اگلے روز ایک سینئر تجزیہ کار نے دردمندی سے کہا کہ اگر لاہور کے ضمنی انتخابات سے دو دن پہلے عمران خان لاہور سے چلا نہ جاتا اور الیکشن ڈے پر کارکنوں کے ساتھ ہوتا تو آج سیاست کا رنگ کچھ اور ہوتا عمران خان کو اب پوری یکسوئی کے ساتھ سیاست پر توجہ دینا ہوگی گراس روٹ لیول پر پارٹی کی تنظیم نو، نظریاتی کیڈر کی تشکیل و تربیت اور سب سے بڑھ کر عوام کے لیے ایک نیا سیاسی بیانیہ مرتب کرنا ہوگا؛ نیا پرکشش ایجنڈا، نیا نعرہ اور اس بار ٹھوس انداز میں ترتیب دیا ہوا اصلاحات کا پورا منصوبہ تبدیلی کا نعرہ اب پہلے کی طرح کارگر نہیں رہا دھاندلی کی اصطلاح کو عمران خان نے اس بے رحمی سے برتا کہ اب کہیں سے دن دہاڑے بیلٹ باکس اٹھا لیے جائیں تو بھی امیدوار اسے دھاندلی کہتے شرمائیں گے۔
تصوف کو ناپسند کرنے والے یا اس کے خلاف چارج شیٹ مرتب کرنے کے خواہش مند بھی علمی دیانت کا مظاہرہ کرتے ہوئے ایک بار انہیں پڑھ ضرور لیں، پھر جی چاہے اور ذہنی تعصبات تحلیل نہ ہو سکیں تو ضرور تنقیدکا شوق پورا کریں تصوف کو رد کرنے کے لئے جن دو باتوں کا سہارا لیا جاتا ہے، انہیں سمجھنا قطعی طور پر دشوار نہیں یہ کہ تصوف دوسرے مذاہب میں بھی ہے، یہ یونانی فلسفے کا حصہ ہے، صوفیا نے یونانی فلسفیانہ روایت کو استعمال کیا، بعض صوفیا جیسے شیخ محی الدین ابن عربی اور بعض دوسروں کے کچھ اقوال اور واقعات کا سہارا لے کر تصوف اور صوفیوں کو مرزا غلام احمد قادیانی جیسے جھوٹے اور جعلی نبوت کا دعوے کرنے والے سے تشبیہ دینا... یہ سب مغالطے ہی ہیں، جن کا ایک حلقہ شعوری یا لاشعوری طور پر اسیر ہے۔
جب وہ گھروں کو لوٹیں تو انہیں یہاں سے لیتی جائیں انیس مفتی جیسے درد مند لوگوں نے اس کار خیر کے لیے دست تعاون بڑھا دیا اس طرح ان کے گھر کے گیراج سے آبرو ایجوکیشنل ویلفیئر آرگنائزیشن کا آغاز ہوا اس مشاہدے نے مجھے متاثر کیا میں نے اس کی کامیابی کے لیے دعا کی پھر یہ بات طاق نسیاں ہو گئی گاہے گاہے انیس صاحب اس کے بارے میں بتاتے رہے مگر یہ منصوبہ کبھی میری یادداشت میں مستقل جگہ نہ پا سکا انیس بھائی نے کئی بار کوشش کی کہ میں اس کام میں ہونے والی پیش رفت کا مشاہدہ کروں مگر میں خواہش کے باوجود وقت نہ نکال سکا اس بار انیس صاحب کامیاب ہو گئے وہ مجھے فیروز پور روڈ لے گئے چالیس منٹ کی مسافت کے بعد، منزل پر پہنچے تو ایک حیرت کدہ میرا منتظر تھا۔
طاہر القادری صاحب کوئی بڑا علمی کارنامہ سر انجام نہیں دے سکے بسیار نویسی اگر معیار ہوتی تو غالب اردو شاعری کی تاریخ میں ایک قصۂ پارینہ ہوتے اس کے باوجود، میں قادری صاحب کے کام کی تحسین کر تا ہوں کہ اس سے لوگوں میں لکھنے پڑھنے کا رجحان مضبوط ہوا محض شرح خواندگی میں اضافہ بھی سماج کی بہتری کی طرف ایک مثبت قدم ہے اگر لوگوں میں لکھنے پڑھنے کا رواج مقبول ہو جائے تو اس کا امکان پیدا ہو جا تا ہے کہ وہ معاملات کو تنقیدی بصیرت کے ساتھ دیکھنے لگیں اس لیے اگر قادری صاحب تعلیم ہی کو محور بنائے رکھتے تو ان کے کام کو قدر کی نظر سے دیکھا جاتا بدقسمتی سے ایسا نہ ہو سکا وہ اقتدار کی مچلتی آرزو پر قابو نہیں پا سکے وہ "شیخ الاسلام " کو وزیراعظم بنا نا چاہتے ہیں۔
نتیجہ سب کے سامنے ہے، حکومتی ٹکٹ پر لڑنے والے نے جو مقامی طور پر بااثر خاندان سے تعلق رکھتا تھا، اسے آزاد امیدوار سے نصف ووٹ ملے، جبکہ اپوزیشن کے امیدوار کی ضمانت ضبط ہو گئی بلدیاتی انتخابات نے پیسے اور طاقت کے بل بوتے پر کی جانے والی سیاست کو مزید واضح کر دیا پنجاب میں حکمران جماعت کے لگ بھگ آزاد امیدوار کامیاب ہوئے ان آزاد جیتنے والوں میں سے اسی نوے فیصد وہ ہیں‘ جنہوں نے مسلم لیگ ن کے ٹکٹ ہولڈر کو ہرایا اب یہ آزاد بے شک حکمران جماعت میں شامل ہو جائیں، لیکن انہوں نے اپنی طاقت اور سیاسی جماعتوں کی بے بسی واضح کر دی میرا خیال ہے کہ اب الیکشن ریفارمز میں پیسے کی سیاست کو روکنے کی کوئی سنجیدہ کوشش ہونی چاہیے، ورنہ سیاسی جماعتوں طاقتور مقامی امیدواروں کے ہاتھوں یرغمال بنی رہیں گی۔
نوے کی دہائی میں آپریشن کے دو مختصر وقفوں کے سوا، اس نے یہی کچھ کیا خاص طور پر 2000 ء میں جنرل پرویز مشرف کی جانب سے ایم کیو ایم کو اتحادی بنانے کے بعد تو یہ سب عروج پر پہنچ گیا کراچی کو اجاڑنے، اس کی روشنیاں بجھانے، شہریوں کا جینا دوبھر کرنے میں مرکزی حصہ اس کا رہا، جس کی سرپرستی جنرل پرویز مشرف، دوسرے لفظوں میں سول ملٹری اسٹیبلشمنٹ نے کی اسٹیبلشمنٹ اس جرم سے بری الذمہ نہیں ہمارے ادارے اگر اپنا کام درست طریقے سے کرتے تو یہ مافیاز پروان نہ چڑھتے پاکستان پیپلزپارٹی بھی اس جرم میں پوری طرح شامل رہی 2008ء سے 2013ء تک ان کی حکومت تھی، کراچی میں لہو کی جو ہولی کھیلی جاتی رہی، اس کی ذمہ داری پوری طرح سے جناب زرداری کی سیاست اور سندھ پیپلزپارٹی کی حکومت پر عائد ہوتی ہے۔
نہ اس کے لیے کوئی جوش و خروش پا یا جا تاہے طاہرالقادری صاحب کے معاملے میں رائے عامہ متردد ہے یا متشکک ضرب عضب کا آغاز ہوا تو وہ پس منظر میں چلے گئے انقلاب نمو سے پہلے ہی دم توڑنے لگا کہ اچانک سانحۂ لاہور نے قادری صاحب کو مرکز نظر بنا دیا ہر چینل پر ان کا چہرہ طویل انٹرویو خبروں میں صرف وہی جب ان کے کارکن مارے گئے تو تمام تر مظلومیت بھی ان کے حصے میں آئی انقلابیوں میںجان پڑ گئی انقلاب کو انسانی لہو مل گیا اور وہ چند لمحوں کے لیے ہی سہی، بہر حال جی اٹھا شریف خاندان، سیاست دان ہے اور پس منظر کے اعتبار سے تاجر تجارت اور سیاست، دونوں کبھی بد امنی اور تشدد کو پسند نہیں کرتے تجارت متقاضی ہے کہ سرمایہ پھلے پھولے یہ صرف پرامن حالات میں ممکن ہے۔
کتاب تو دور کی بات ہے، ان میں سے بیشتر اخبار تک نہیں پڑھتے جو نیک بخت کسی اخبار میں ملازم ہیں، وہ اپنا اخبار بھی پڑھنے کی زحمت نہیں فرماتے کوئی پوچھ تو لے تو مزے سے فرماتے ہیں کہ ہمارے پاس اخبار پڑھنے کا وقت نہیں دنیا کی شاہکار کتابیں، شاہکار فلمیں، مشاہیر علم وادب وفنون لطیفہ ... ان سب سے نابلد رہتے ہیں اور افسوس کہ اس کمی یا خامی کو دور کرنے کی کوئی سنجیدہ کوشش بھی نہیں کی جاتی اصل المیہ یہ ہے کہ ہمارا سسٹم اور میڈیا کی موجودہ حالت ان خامیوں کے باوجود انہیں نہ صرف قبول کر لیتی ہے، بلکہ چند سال گزرنے کے بعد یہ پڑے پڑے سینئر ہوجاتے ہیں اور پھر اپنی جہالت اور کم علمی کے اثاثوں کو استعمال کرتے ہوئے اپنے سے اگلی نسل کا بیڑا غرق کرنے میں جت جاتے ہیں۔