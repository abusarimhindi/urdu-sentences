ادھر ارشد بڈا شدید اشتعال میں کھولتا ہوا گھر گیا اور وہاں سے ایک تیز دھار چھری لے کر اس نوجوان کے گھر پہنچ گیا دستک دی، وہی لڑکا باہر نکلا، ارشد نے فورا ہی اس پر حملہ کرتے ہوئے چھری اس کے پیٹ میں گھونپ دی اس کی چیخ پکار سن کر بڑا بھائی جو افطار کے لئے شربت بنا رہا تھا، وہ باہر نکلا تو ارشد نے اسے بھی نشانہ بنا ڈالا دونوں بھائی شدید زخمی حالت میں ہسپتال پہنچائے گئے، مگر خون زیادہ بہہ جانے کے باعث جانبر نہ ہوسکے مقتولین کا گھربازار کے ساتھ ہی تھا، لوگ جمع ہوگئے اور قاتل کو پکڑ کر پولیس کے حوالے کر دیا گیا یہ واقعہ شہر میں دھماکے کی طرح گونجا یہ احمدپور شرقیہ کی تاریخ کا عجب واقعہ تھا۔
اس سلسلے میں معاونت سوشل میڈیا اور سائبر ورلڈ میں نمودار ہونے والی ویب سائٹس سے ملی ان ویب سائٹس نے دو کام بڑے عمدہ کئے، ایک تو نئے لکھاریوں کے لئے پلیٹ فارم مہیا ہوئے، کئی اچھا لکھنے والے جس سے سامنے آ گئے دوسرا فائدہ یہ ہوا کہ فیس بک پر جو چاہے لکھا جا سکتا تھا، ویب سائٹس نے فلٹر کا کام کیا اور غیر ذمہ دار لکھاریوں کی حوصلہ شکنی ہوئی ایک بڑا نقصان مگر یہ ہوا کہ ان ویب سائٹس کی حیثیت ویب میگزین کی سی ہے، بعض سائٹس پر ان کے مخصوص نظریے یا ایجنڈے کے تحت یا پھر اس کے ایڈیٹر کی افتاد طبع کے مطابق وہ کچھ بھی شائع ہو جاتا ہے، مین سٹریم میڈیا پر جسے قطعی جگہ نہیں مل سکتی تھی۔
اس سے سیاسی بحران پیدا ہوتا" اور کراچی میں جرم کے خلاف کوئی فیصلہ کن معرکہ لڑنا مشکل ہو جاتا یوں پیپلز پارٹی کو گوارا کیا گیا افسوس کہ پیپلز پارٹی کی قیادت نے اسے مہلت سمجھنے کے بجائے غنیمت جانا سندھ میں معاملات کو اسی نہج پر چلایا گیا، جس پر وہ مرکز میں کاربند رہے اور جس کے باعث تاریخ کی بدترین شکست سے دوچار ہوئے ایک اقدام ہوا" تو زرداری صاحب نے اپنی معلوم فراست کے باوجود، ہوا کا رخ نہ پہچانا اور اینٹ سے اینٹ بجانے کی دھمکی دی اب دوسرا اقدام ہوا" تو خورشید شاہ دھمکیوں پہ اتر آئے معلوم ہوتا ہے کہ ایم کیو ایم کی طرح پیپلز پارٹی بھی اس حقیقت سے آنکھیں چرا رہی ہے کہ ہوا مخالف سمت میں چل پڑی ہے۔
اس معرکہ میں حکومت کامیاب رہی اور اپوزیشن کی دوسری جماعتیں بھی حکومت نے یہ ثابت کیا کہ عمران خان کی سیاسی قوت اتنی نہیں جو ریاست کے لیے چیلنج بن سکے سیاسی جماعتوں نے لاتعلق رہ کر عمران خان کو پیغام دیا ہے کہ ان کی مدد کے بغیر وہ تنہا حکومت نہیں گرا سکتے عوام نے بھی بتا دیا کہ وہ عمران خان کے موقف کی تائید کر سکتے ہیں" لیکن ان کے احتجاج کا حصہ نہیں بن سکتے وہ زندگی کو مفلوج کرنے کے حق میں نہیں یہ بھی معلوم ہوا کہ "تھرڈ امپائر" کی مدد کے بغیر حکومتیں نہیں گرائی جا سکتیں عوام نے عمران خان کی احتجاجی سیاسی کو مسترد کر دیا ہے" لیکن اس کا یہ مطلب نہیں کہ عوام نے انہیں مسترد کیا ہے۔
اس کی دو تین وجوہ رہیں عمران خان اپنے مارچ کے آغاز ہی سے جس طرح کا تاثر جمانا چاہتے تھے، اس میں ناکام رہے پی ٹی آئی کے نوجوان اس پر ناراض ہوجاتے ہیں، مگر حقیقت یہی ہے کہ عمران خان زیادہ لوگ اکٹھے نہیں کر سکے، مبصرین جس قدر کرائوڈ کی توقع کر رہے تھے، اس سے دو تین گنا کم لوگ عمران کے ساتھ اسلام آباد پہنچے عوامی سیلاب کا تاثربن ہی نہیں پایا جس سونامی کے ذریعے وہ حکومت پر دبائو ڈالنا چاہتے تھے، وہ تخلیق ہی نہیں ہوسکا استقامت بہرحال انہوں نے دکھائی، وہ تین ہفتوں تک میدان میں ڈٹے رہے، مگر اتنا لمبا دھرنا نہ صرف رہا سہا تاثر کھو بیٹھتا ہے، بلکہ ٹی وی پر تماشا دیکھنے والے بھی بوریت کا شکار ہوجاتے ہیں۔
اسلام کا تصور اخلاقیات یہ ہے کہ وہ ایک عام فرد کی شخصی زندگی میں جھانکنے کو پسند نہیں کرتا وہ ریاست کو بھی عام حالات میں یہ حق نہیں دیتا کہ وہ اس کی چار دیواری کوپار کرے ہمیں تو یہ تلقین کی گئی کہ دوسروں کے عیبوں پر پردہ ڈالنا چاہیے اگر ہم یہ چاہتے ہیں کہ اللہ تعالی قیامت کے دن ہماری کوتاہیوں سے درگزر کرے اس کے ساتھ اسلام یہ بھی تلقین کرتا ہے کہ قیادت کے انتخاب میں فرد کا کردار پیش نظر رہنا چاہیے" امانتیں اہل افرادہی کو سونپنی چاہئیں یہاں اسلام اور سیاست کے باہمی تعلق پر بہت گفتگو ہوتی ہے لیکن بدقسمتی سے اخلاقیات اور سیاست کے باہمی رشتے کو زیادہ اہمیت نہیں دی جاتی جو اسلام اور سیاست کا اصل مقدمہ ہے۔
جب تک دوسری کوئی جماعت بھرپورتیاری کے ساتھ متبادل کے طور پر نہیں ابھرتی، تب تک اپنی کمزوریوں اورخامیوں کے باوجود حکمران جماعت کو ہٹانا آسان نہیں بھارت میں کانگریس اپنی تمام تر نالائقیوں کے باوجود اقتدار پر قابض رہی، جب تک بی جے پی متبادل کے طور پر نہیں ابھری پہلے واجپائی جیسے تجربہ کارسیاستدان کی زیرقیادت، مختلف علاقوں میں اچھے جوڑتوڑ اور مقامی سطح کے اتحاد بنا کر کانگریس کو شکست دی اس بار نریندر مودی کی طاقتورشخصیت، کارپوریٹ ورلڈ کی بھرپور سپورٹ، عوام کی نظریں چندھیا دینے والے پرکشش اقتصادی ایجنڈے کے بل بوتے پر بی جے پی نے میدان مار لیا مودی کا جادو کارگرنہیں ہو پارہا، بڑے کرنسی نوٹوں کواچانک ختم کر کے انہوں نے جوا کھیلا، وہ ان کے گلے پڑتا نظر آ رہا ہے۔
جماعت اسلامی کے ترجمان کی وضاحت منگل کے اخبارات میں شائع ہوئی، جس میں یہ کہا گیا کہ سراج الحق کی جیت کو سابق امیر سید منور حسن اور لیاقت بلوچ کی شکست نہ گردانا جائے ترجمان نے یاد دلایا کہ یہ تینوں خود امیدوار نہیں بنے تھے، انہیں شوری نے نامزد کیا، امیدواروں نے انتخابی مہم بھی نہیں چلائی، اس لئے اسے روایتی انتخابات کی طرح ایک کی فتح اور باقیوں کی شکست نہ سمجھا جائے " امیر کے انتخاب میں ہارنے والے دونوں امیدواروں کے لئے دل میںموجود احترام کے باوجود یہ وضاحت گلے سے نہیں اتر پائی انتخاب میں تین امیدوار تھے، ان کی اہلیت، مثبت اور منفی پہلو سب کو دیکھ کر ووٹ ڈالا گیا ہوگا ووٹ بینک جماعت اسلامی کے تجربہ کار اراکین پر مشتمل تھا۔
جنرل راحیل شریف نے ا پنا دامن بچا لیا وہ اس آگ کا ایندھن نہیں بنے لیکن بظاہر ان کی مدح کرنے والوں نے ان کی ذات اور اس عظیم ادارے کو بدنام کرنے میں کوئی کسر نہیں اٹھا رکھی فوج قوم کی نظر میں کبھی متنازع ادارہ نہیں رہا جس نے بھی اس کو سیاسی حریف بنا یا، اس نے اسے متنازعہ بنایا یہ کام ایوب خان نے کیا، جنرل ضیاالحق نے کیا اور جنرل مشرف نے کیا یہ کام ان لوگوں نے کیا جو ان جرنیلوں کے دست و بازو بنے یا پھر وہ جنہوں نے فوج کو سیاسی عمل میں شرکت کی دعوت دی ہمارے میڈیاکے ایک بڑے حصے نے گزشتہ تین سال یہی کیا منتخب حکومت بطورخاص میڈیا کا ہدف رہی یہ تنقید کا معاملہ نہیں تھا۔
جواس کا ہم سفر ہوا علم کی علاقائی تقسیم یا اس سے تعصب کا حاصل خودشکستگی کے سوا کچھ نہیں علم کا یہ دریا یونان سے گزرا تو اس نے وہاں کا اثر قبول کیا یہ کیسے ممکن تھا کہ وہاں سقراط بستا ہو اور علم اس سے سیراب نہ ہو، افلاطون موجود ہو اور علم کا دریا اس سے صرف نظر کرتے ہوئے بہتا رہے ارسطو مجلس آرا ہو اور منطق وادب کی لہریں اسے چھوئے بغیرگزر جائیں علم کا مزاج یہ نہیں یہ یونان سے ہوتاہوا وادیٔ فلسطین میں آیا تو مسیحی روایت سے آشنا ہوا یوں اس نے آسمانی الہام سے اثر قبول کیا روم کی سلطنت نے مسیحی مذہب اختیارکیا تو علم کی لہروںنے مسیحیت کے خدوخال کو اپنا لیا اس سفر کا ایک مرحلہ وہ ہے۔
دہشت گردی کے خاتمے کے لئے مختلف تجاویز پر غور ہوا، کئی فیصلے کئے گئے جیلوں میں بند سزائے موت یافتہ دہشت گردوں کو فوری پھانسی لٹکانے کا فیصلہ ہوا ماہرین نے یہ بھی تجویز کیا کہ ان دہشت گردوں کو عام عدالتوں سے سزا نہیں مل سکتی ہمارے روایتی قانون شہادت، گواہان اور سکیورٹی کے خطرات سے دوچار جج صاحبان کے مسائل کے پیش نظر فوجی عدالتیں بنائی جائیں اس پر بحث ہوئی سیاستدانوں کو خطرات تھے کہ اس سے فوجی آمریت کی راہ نہ ہموار ہوجائے شبہ دور کرنے کے لئے اس کی مدت صرف دو سال رکھی گئی تاکہ واضح ہو کہ یہ ہنگامی نوعیت کا اقدام ہے، مستقل ارادہ نہیں یہ نقطہ سامنے آیا کہ فوجی عدالتوں کے دائرہ کار میں مختلف اقسام کے مجرم آتے ہیں۔
رسالت مآب ﷺ نے فر مایا:جسے حکمران کی کوئی بات ناگوار گزرے، اسے صبر کر نا چاہیے جو ایک بالشت بھی اقتدار کی اطاعت سے نکلا، اور اسی حالت میں مر گیا اس کی موت جاہلیت پر ہوگی (بخاری) مسلم کی روایت ہے کہ آپﷺ نے فرمایا:تم پر لازم ہے کہ اپنے حکمرانوں کے ساتھ سمع وطاعت کا رویہ اختیار کرو، چاہے تم تنگی میں ہو یا آسانی میں، رضا ورغبت کے ساتھ ہو یا بے دلی کے ساتھ اور اس کے باو وجود کہ تمہارا حق تمہیں نہ پہنچے ایک اور صحیح روایت کے مطابق آپﷺ نے فرمایا: میرے بعد تمہارا سابقہ ایسے امرا سے ہوگا جواپنے آپ کو دسروں پر ترجیح دیں گے اور ان کی طرف سے تم ایسی باتیں دیکھ گے جو شریعت کے خلاف منکرہوں گی۔
رسول کسی مر حلے کا فیصلہ اپنے اجتہاد سے نہیں کرتا سیدنا یونس ؑ نے اللہ کے حکم کا انتظار نہیں کیا اور ہجرت کا فیصلہ کر لیا اس کی پاداش میں انہیں مچھلی کے پیٹ میں رہنا پڑا اور اللہ تعالی نے انہیں دوبارہ اپنی قوم کی طرف بھیجا بدر کو اللہ تعالی نے یوم الفرقان کہا گویا حق کا حق اور باطل کا باطل ہو نا کسی شبے کے بغیر واضح ہو گیا اس کے لیے اللہ تعالی نے جس بات کا فیصلہ کیا، ا سے ظہورمیں لے آیاتاکہ جسے ہلاک ہونا ہے، وہ دلیل روشن کے ساتھ ہلاک ہو اور جسے زندہ رہنا ہے، وہ دلیل روشن کے ساتھ زندہ رہے (الانفال:42) بطور جملہ معترضہ یہ عرض ہے کہ جب لوگ نظم قرآن کو نظر انداز کرتے ہیں۔
سچ" لیکن یہ ہے کہ دنیا کاکو ئی ملک اس کی کوئی مثال سامنے نہیں لا سکا اس عہد میں جس ملک نے بھی ترقی کی "اس نے اسی سرمایہ دارانہ ماڈل سے فائدہ اٹھا یا ہے اگر کہیں سے کوئی نیا تصور آیا بھی تو اس نظام نے ا سے گود لے لیا اشتراکیت کی تحریک نے ویلفیئر ریاست پہ اصرار کیا توکیپیٹل ازم نے اسے اپنا لیا مسلمان حلقوں کی طرف سے بلا سود بینکاری کی بات ہوئی تو اس نے ایسے بینک متعارف کرا دیے" جن کا دعوی ہے کہ وہ سود کا کاروبار نہیں کرتے ملائیشیا نے بھی مہاتر محمد کی قیادت میں اسی ماڈل کو اپنا یا ان کا مغربی ممالک کے ساتھ اگر کوئی اختلاف ہوا تو وہ معاشی نظریات کے میدان میں نہیں تھا۔
متحدہ ہندوستان کے تناظر میں ان کی تجویز تھی کہ تفسیر کے لیے ندوہ، حدیث کے لیے دیوبند اور فقہ کے لیے فرنگی محل میں کوئی تکمیلی ادارہ بنا دیا جائے مولانا مناظر احسن گیلانی نے ان اعتراضات کے جواب بھی دیے" جو اس تجویز پر اٹھائے جا سکتے ہیں یا اٹھائے گئے انہوں نے یہ بھی بتایا کہ سید سلمان ندوی جیسے علما نے اس کی حمایت کی اور اس خواہش کا اظہار کیا کہ اسے ندوہ کے جریدے "معارف" کے لیے مرتب کیا جائے یوں اس وحدت تعلیم کے تصور پر مبنی ان کا مضمون "معارف" کے جولائی 1945ء کے شمارے میں شائع ہوا یہ عجیب اتفاق ہے کہ ایسی تجویز پر پاکستان بننے کے بعد بھی عمل نہ ہو سکا جب معاملات خود مسلمانوں کے ہاتھ میں تھے۔
میں نے اسی لئے اس صدمہ کو برداشت کیا کہ اپنے دشمنوں کی خواہش نہ پوری کی جائے یہ واقعہ رونے، غم زدہ ہونے کے لئے نہیں، بلکہ اس سے میں نے نئی قوت لی ہے اور اسے اپنے دشمنوں کو رلانے، انہیں کیفر کردار تک پہنچانے اور ان کے مکمل خاتمے کے لئے استعمال کروں گا" پچھلے تین دنوں سے اخباری صفحات اور ٹی وی سکرین سے غم و اندوہ کی جو تصویر پیش کی جا رہی ہے، جذباتی حزنیہ اشعار، المیہ گیت، دلوں میں اتر جانے والے فوٹیج، پراثر تحریروں کو دیکھ کر کون سنگ دل ہے، جس کے اعصاب شکستہ، دل موم نہیں ہوا، آنکھیں برستی نہیں رہیں ہر ایک نے اپنے اپنے انداز سے اس کرب، اس المیے کو محسوس کیا، اسے بیان اور شیئر کیا ہے۔
نظریاتی سیاسی کا دور تمام ہواتو مسلم دنیا میں قیادت کا تصور بھی تبدیل گیا اب مسلم اقوام کو بھی خیال آیا کہ نظریے اور رومان سے پیٹ نہیں بھرتا معاشی ترقی کے بغیر بقا کی کوئی ضمانت نہیں یوں مسلم معاشروں کے مطالبات تبدیل ہوئے تو قیادت کا معیار بھی بدل گیا اب لوگوں کو ایسی شخصیات کی تلاش ہوئی جو انہیں معاشی اور مادی طورپر توا نا بنا سکیں اس دور میں دو شخصیات نمایاں ہو کر سامنے آئیں ایک ملائشیا کے مہاتیر محمد اور دوسرے ترکی کے طیب اردوان مہاتیر محمد نے اپنے ملک کی ترقی کے لیے وہی ماڈل اپنایاجو ترقی یافتہ دنیا میں کامیابی کی ضمانت سمجھا گیا یہ کھلی منڈی کی معیشت تھی جو ظاہر ہے کہ سرمایہ دارانہ نظام ہی کا دوسرا نام ہے۔
ٹرمپ نے تمام تجزیے، سروے، ایگزٹ پولز، ماہرین کی آرا، سیاسی پنڈتوں کی پیش گوئیاں غلط ثابت کر دیں ہر کوئی ناکام ہوگیا سی این این پر صف ماتم بچھی ہے، نیویارک ٹائمز سے واشنگٹن پوسٹ اور وال سٹریٹ جرنل سے برطانوی اخبار گارڈین تک ہر ایک کے قارئین کو بڑا دھچکا لگا جو یہ دعوی کرتے تھے کہ دنیا کی ہر خبر پر ان کی نظر ہے، ان کی ماہرانہ نظر سے کچھ بھی بچ کر نہیں جا سکتا، ان کے سب دعوے باطل ٹھیرے اسی وجہ سے نو نومبرکو آنے والے اس نتیجہ کو نائن الیون کی طرز پرگیارہ نو (11/9) کہا جا رہا ہے جس دن ہر چیز تلپٹ ہوکر رہ گئی بہت سے امریکہ ماہرین یہ کہہ رہے ہیں کہ اب دنیا پہلے سے مختلف ہوجائے گی۔
پاکستانی سیکولر دوست یہ سمجھ رہے ہیں کہ شائد اب پاکستانی ریاست سے اسلامی کا لفظ ہٹایا جا سکے، قانون توہین رسالت میں ترمیم کی جا سکے، قرارداد پاکستان کو متنازع بنایا جا سکتا ہے اور ا س کے ساتھ ساتھ احمدیوں کو غیر مسلم قرار دینے کی جو ترمیم بھٹو صاحب نے پارلیمنٹ سے منظور کرائی تھی، اس پر بھی اعتراض ہونے چاہئیں ''سیانے" لوگ ایسے میں یہی کرتے ہیں کہ اس قدر غبار اڑا دیاجائے کہ ہر کوئی کنفیوژ ہوجائے کسی کو کچھ سمجھ نہ آئے کہ ٹھیک کیا ہے اور غلط کیا تب سراسیمگی میں وہ کچھ بھی کرایا جا سکتا ہے، جو عام حالات میں شائد ممکن نہ لگے بعض باتیں اصولی طور پر درست ہوتی ہیں، صرف ان کا اطلاق غلط جگہ پر ہورہا ہوتا ہے۔
پھر کچھ باتیں ماورائے اسباب بھی ہوتی ہیں" جیسے عدالت عظمی کا شیخ رشید کو انتخابات کے لیے اہل قرار دینا نون لیگ کے لیے ایک نعمت غیر مترقبہ سے کم نہیں راولپنڈی میں تحریک انصاف کا ایک کارکن ایسا نہیں جو انہیں ووٹ دینا چاہتا ہو اس سے اندازہ کیا جا سکتا ہے کہ وہ کس دل کے ساتھ ان کی انتخابی مہم کا حصہ بنے گا اگر راولپنڈی شہر سے تحریک انصاف کا اپنا امیدوار ہوتا تو اس جماعت کے کارکنوں کا جوش و خروش یقینا اسے ایک بڑا انتخابی معرکہ بنا دیتا پھر عمران خان کی سخاوت کا یہ عالم ہے کہ ایک نہیں، انہوں نے دو حلقے شیخ رشیدکے حوالے کر دیے دوسری طرف نون لیگ کے تمام دھڑے غیر متوقع طور پر مجتمع ہو گئے ہیں۔
پہلے یہ القاعدہ کا حصہ بن گئے، جب ا ن کی اینٹی شیعہ کارروائیوں پر اسامہ بن لادن نے ناراضی ظاہر کی تو یہ سائیڈ لائن ہوگئے، خاص کر عراقی القاعدہ کے سربراہ ابو مصعب الزرقاوی کی ہلاکت کے بعد شدت پسند جنگجو الگ ہوگئے، بعد میں جب شام میں بشار الاسد کے خلاف تحریک مزاحمت شروع ہوئی تو یہ لوگ ادھر چلے گئے بشارالاسد کے خلاف سنی مزاحمت کو کئی ممالک کی جانب سے مدد ملتی رہی، امریکہ کا نام لیا جاتا ہے اور عرب ممالک کا بھی یاد رہے کہ اسد کے خلاف مزاحمت کرنے والے گروپ کی قسم کے تھے، جن میںبعض اعتدال پسند سمجھے جاتے ہیں، کچھ زیادہ شدت پسند تھے، یہی لوگ بعد میں داعش کا حصہ بنے، ویسے تو القاعدہ بھی شام میں فعال تھی۔
یہاں یہ وضاحت ضروری ہے کہ میں ذاتی طور پر خواتین کی ملازمت کاقطعا مخالف نہیں میری دو بہنیںٹیچنگ کے شعبے سے وابستہ رہیں اور خاصا عرصہ ملازمت کرنے کے بعد انہوں نے اپنی مرضی سے نوکری چھوڑی میری بچی طالب علم ہے، اللہ نے چاہا تو اسے اعلی ترین تعلیم کے حصول کے لیے تمام ترکوششیں کروں گا، اگرو ہ بطور پروفیشنل کام کرنا چاہے تو یہ اس کی اپنی مرضی پرمنحصر ہوگا؛ تاہم میں گھروں میں رہنے والی خواتین کو ملازم پیشہ خواتین سے کسی طور بھی کم اہم تصور نہیں کرتا درحقیقت جو عورت اپنا پروفیشن اورملازمت صرف اپنی اولاد اورگھر کی خاطر تج کر اپنی تمام تر صلاحیتیں اس کی اچھی پرورش کے لیے وقف کر دے، اس کی عزت میرے دل میں مزید بڑھ جاتی ہے۔