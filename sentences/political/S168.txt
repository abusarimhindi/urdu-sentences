" اس بات پر وہاں بیٹھے دوسرے بابے تائید میں سر ہلاتے یہ بات میں نے اکثر جگہوں پر سنی انگریز کے دور کی تعریف کرنے والے مجھے احمد پورشرقیہ سے لاہور تک بہت لوگ ملے ان سب کا اصرار یہی ہوتا کہ انگریز کا سسٹم ٹھیک تھا، ایمانداری تھی، کسی کے ساتھ زیادتی نہیں ہوسکتی تھی، پولیس اپنا کام کرتی، انگریز افسر اصول کا بڑا پابند ہوتا ... وغیرہ وغیرہ دلچسپ بات ہے کہ جب مطالعہ کرتے تو معلوم ہوتا کہ برطانوی حکومت نے ہندوستان کو سخت نقصان پہنچایا، بے پناہ لوٹ مار کی اور مقامی صنعتوں کو پنپنے نہیں دیا، اس خطے کو صرف خام مال کے لئے ہی استعمال کرتے رہے یہ تحقیق اور علمی باتیں کتابوں کی حد تک محدود تھیں، گلی محلے میں عام آدمی کی رائے البتہ مختلف ملتی وجہ سادہ سی تھی کہ عام آدمی کو اکانومی کے تقاضے معلوم نہیں، وہ چیزوں کو وسیع تناظر میں نہیں دیکھتا، اس کا تمام تر سروکار اس کی اپنی زندگی سے رہتا ہے۔
اگلے چند ہی دنوں میں البتہ ڈرامائی تبدیلی آئی انہیں ایک ملازمت مل گئی، دو تین ہفتوں میں مزید اچھی ملازمت مل گئی پہلی تنخواہ پر انہوں نے اس کا ایک تہائی حصہ الگ کر کے چیریٹی کے لئے رکھ دیا یہ سلسلہ جاری رکھا، تین چار ماہ میں ایسا موقعہ ملا کہ اپنے ذاتی کاروبار کی آپشن پیدا ہو گئی انہوںنے رسک لینے کا فیصلہ کر لیا، محنت ڈٹ کر کی اور ہر ماہ بڑی پابندی اور دیانت داری کے ساتھ آمدنی کا حساب کر کے ایک تہائی الگ کر لیتے وقت گزرنے کے ساتھ ساتھ وہ چیریٹی کے لئے مختص ایک تہائی بھی بڑھتا گیا اور اس کی برکت کے طور پر کل آمدنی بھی بڑھ گئی چند ہی برسوں میں یہ صورتحال ہوگئی کہ ملک کی دوسری بڑی فروٹ کمپنی کی ملکیت، ہزاروں ایکڑ پر مختص زرعی فارم اور نجانے کہاں کہاں کاروبار پہنچ گیا وہ صاحب اپنی داستان سناتے رہے، میں حیرت زدہ سنتا رہا، ان سے پوچھا کہ اس عہد کا کیا ہوا؟
سرائیکی عوام نے ہمیشہ پیپلزپارٹی کو ووٹ دیا، اسے بھارتی تعداد میں نشستیںجتوائیں، اس کے جواب میں پیپلزپارٹی نے مایوسی اور دکھ کے سوا کچھ نہیں دیا محترمہ بے نظیر بھٹو کے ادوار حکومت میں بری کارکردگی کا الزام وزیراعظم کے دائیں بائیں کے لوگوں پر عائد کر دیا جاتا تھا، جناب زرداری بھی اس وقت ایک اچھا پنچنگ بیگ تھے، پارٹی کے لیڈر اور کارکن سب الزام ان پر دھر کر خودکو معصوم قرار د ے دیتے ایک سینئر صحافی راوی ہیں کہ 97ء کے انتخابات میں ناکامی کے بعد بی بی نے پیپلزپارٹی کے چند مرکزی لیڈروں پر مشتمل ایک اجلاس طلب کیا ابھی بی بی کمرے میں نہیں آئی تھیں، الیکشن میں بدترین شکست سے دوچار فرسٹریٹ لیڈروں نے آپس میں طے کیا کہ آج بی بی کو کھل کر حقیقت بتا دیں گے کہ اس شکست کی اصل ذمہ داری زرداری صاحب پر عائد ہوتی ہے، انہیں سائیڈپر کر دیا جائے، تب ہی پارٹی بچ سکتی ہے، ورنہ ہم اسی طرح ہارتے رہیں گے۔
ویسے بھی یہ سب پرانی باتیں ہو چکی ہیں، اب ان گھسی پٹی باتوں کو چھوڑ کر عوامی حلقوں سے اٹھنے والی نئی آوازوں کو سننا چاہیے جو شخص ان کرپٹ حلقوں کا حامی ہے یا اسے بھی اسی کرپٹ سسٹم سے مفاد مل رہا ہے، اس کی تو بات سمجھ آتی ہے، آزاد سوچ رکھنے والوں کو تو پوری قوت سے دو باتیں کرنی چاہئیں کرپشن کا ہر صورت خاتمہ کیا جائے، سرکاری محکموں میں جو ہر سال کئی سو ارب کی کرپشن ہوتی ہے، یہ جو کئی سو بلکہ شاید ہزار ارب سے زیادہ کا ٹیکس چوری ہو رہا ہے، اس سب کو ہر صورت روکا جائے دوسرا یہ کہ کرپٹ عناصر کا بے رحم، سفاکانہ احتساب کیا جائے ان سے لوٹا ہوا مال واپس لے کر، ان کی جائیدادیں ضبط کر کے انہیں سلاخوں کے پیچھے بھیجا جائے جب تک پچھلے کرپٹ لوگوں کا احتساب نہیں ہو گا، ان کے خلاف کارروائی نہیں ہو گی، تب تک لوٹ مار کا یہ سلسلہ جاری رہے گا۔