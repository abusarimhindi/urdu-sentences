رائٹ ونگ کو اس حوالے سے دانش مندی اور جرات سے کام لینا ہوگا مذہب کی شدت پسند تعبیر کرنے والوں سے خود کو دور کرنا ہوگا جو گلوبل ایجنڈا رکھنے والے گروپ سرحدوں کو بے معنی سمجھتے اور پاسپورٹ، ویزوں سمیت جمہوری سیاسی نظام کو کفریہ نظام کہتے ہیں، یہ اصل میں ان مویشیوں کی طرح ہیں، جن کی دم کو آگ لگا کر قدیم زمانے میں دشمن لشکر کی طرف ہانک دیا جاتا تھا کہ ہر جگہ آگ لگا کر افراتفری پھیلائیں ان سب سے رائٹسٹوں کوکھل کر اعلان لاتعلقی کرنا ہوگا دوسرا بڑا چیلنج ماضی کے تیس برسوں میں بنائی جانے والی ریاستی پالیسیاںہیں اسی کے عشرے میںہم نے روس کے خلاف افغان تحریک مزاحمت کی حمایت کی دنیا کی سب سے بڑی گوریلا جنگ اس خطے میں لڑی گئی، جس کے نتیجے میں روس کو شکست فاش ہوئی، آخر کار اس کی شکست وریخت پر منتج ہوئی بعد میں اسے سمیٹتے (وائنڈ اپ)ہوئے جو غلطیاں ہوئیں، وہ تاریخ کا حصہ ہیں۔
میرا بس چلے تو ایسی ایثار پیشہ خواتین کو سرکاری سطح پر اعزاز سے نوازنے کی سفارش کروں اپنے مالی مفادات، انا اور آزادی کو ازخود ترک کرنا آسان نہیں یہ درست ہے کہ ملک کے کئی شعبوں میں خواتین کی بہت ضرورت ہے، وہاں نہ صرف انہیںملازمتیں دی جائیںبلکہ ان کے اوقات کار نرم کئے جائیں، ٹرانسپورٹ اور دیگر سہولتیں دی جائیں اس کے ساتھ ساتھ جو خاتون گھر میں رہنا پسند کرے، اسے بھی اتنی ہی عزت اور توقیر دی جائے نئی نسل کی تربیت اور اپنے گھر کو جنت بنائے رکھنے کا ٹاسک پورا کرنادفترمیں آٹھ گھنٹے کی ملازمت سے کم نہیں اس کے ساتھ ساتھ کسی کو اتنا حق بھی دیں کہ وہ اپنی رائے کا آزادانہ اظہارکر سکے شاہد آفریدی ایک کرکٹر ہے، کوئی سماجی علوم کا ماہر نہیں، اس نے جو سوچا وہ مناسب الفاظ کا جامہ پہنائے بغیرکہہ ڈالا اس کا جرم اتنا بڑانہیں کہ سب اس کے پیچھے پڑ جائیں کیامسلم لیگ ن ڈیلیور کر چکی ہے؟
نہ سماجی رویے کی اصلاح کی ایک تبلیغی مشن پر اگر آپ نے دو دن گزار لیے تو تین کروڑ حج کا ثواب مل گیا اب کسی کو کیا ضرورت پڑی ہے کہ دن رات اپنا احتساب کرے سماج ا ور سماجی رویے مدرسے کا موضوع بن سکے نہ محراب و منبر کا انسانی جان کی حرمت کسی دینی نصاب کا حصہ نہ بن سکی معاشرے کے پسے ہوئے طبقات کو اٹھانا میرے دینی فرائض میں شامل نہ سکا لطیف جذبات کا احترام مذہب کا درس کا حصہ نہ بن سکا ایک عام آ دمی میں صرف مذہبی عصبیت پیدا کی گئی اس عصبیت کے نتیجے میں جب دین کی بنیادی اقدار مجروح ہوئیں، انسانی جان کی حرمت پامال ہوئی تو ہم نے اسے عشق اور محبت کا نام دے کر، اس کے لیے دینی جواز تلاش کیا اہل سیاست نے سیاسی اختلاف کو دشمنی میں بدلا سیاست دانوں نے نوجوانوں میں ہیجان پیدا کیا انہیں یہ سکھایا کہ ادارے، قانون سب بے معنی ہیں۔
کوئی بھی مزاح نگار ہو، شاعر، کارٹونسٹ یا تھیٹر کے جگت باز... مولوی غریب سب سے آسان ٹارگٹ ہے، جس کا جی چاہے، اس کی پگڑی اچھا ل دے، ٹوپی اتار کر پیر تلے دے ڈالے ایک عرصے سے ہم پڑھتے اور سنتے آئے ہیں، کئی بار لکھا بھی دیا ہوگا کہ جب بغداد پر ہلاکو خان نے قبضہ کیا توشہر کے علما کرام میں اس پر مباحثہ ہو رہا تھا کہ مچھر کا خون کپڑوں پر لگ جائے تو نماز پڑھی جا سکتی ہے یا نہیں یہ بات اس انداز میں لکھی جاتی ہے، جیسے بغداد کی شکست وفتح کا تمام تر دارومدار اسی بات پر تھا اگر علما کرام آپس میں یہ بحث نہ کرتے تو شائد ہلاکو خان کے لشکری ڈر کر واپس چلے جاتے اس پرہم کبھی غور نہیں کرتے کہ بغداد کا دفاع بنیادی طور پر فوج نے کرنا تھا، مسجدوں اور مدارس میں زندگیاں بسر کرنیوالے دینی طلبہ اور علمامنگول لشکر سے کس حد تک مقابلہ کر سکتے تھے؟