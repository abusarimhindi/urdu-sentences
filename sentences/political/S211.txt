نہ ہی وہ سیل ہوئے یہ سب تو تیرہ سال پہلے ہوچکا جنرل مشرف نے 2002ء میں تمام جہادی تنظیموں پر پابندی لگا دی تھی، اس وقت ان کے تمام دفاتر بند کر دئیے گئے اور کچھ لوگ پکڑے گئے، باقی منتشر ہوگئے یا انڈرگرائونڈ جانے پر مجبور ہوگئے خاص طور پر 2003ء میں جنرل پرویز مشرف پر قاتلانہ حملے کے بعد سابق جہادی تنظیموں پر بڑا شدید قسم کا کریک ڈائون ہوا تھا، جس میں حرکتہ الجہاد، حرکت المجاہدین اور جیش محمد خاص طور پر متاثر ہوئے حرکتہ الجہاد بری طرح ٹوٹ پھوٹ گئی پرویز مشرف پر حملے کے حوالے سے جیش محمد کا نام بھی آیا، اس لئے جیش کے لڑکے بھی تفتیش کا ہدف رہے پھر بعد میں یہ بات صاف ہوگئی کہ اس میں مسعود اظہر شامل نہیں جہادی تنظیموں کے کمانڈروں اور جنگجوئوں کے گرد ایک پراسرار سا ہالہ قائم ہوجاتا ہے، ان کے بارے میں متضاد قسم کی اطلاعات یا افواہیں گردش کرتی رہتی ہیں، کسی کی تصدیق کرنا ممکن نہیں رہتا، یوں شکوک وشبہات اور پراسراریت کا امتزاج ان کی شخصیتوں کو ایک خاص قسم کی اساطیری شکل دے دیتاہے مولانا مسعود اظہر کے بارے میں بھی قطعیت سے کچھ کہنا آسان نہیں پراسراریت کا ایک دبیز ہالہ ان کے گرد بھی موجود ہے۔