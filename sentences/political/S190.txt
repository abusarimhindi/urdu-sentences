ان کی ادارت میں نکلنے والے شاندار علمی جریدے التفسیر کا ایک منفرد اور ضخیم تفردات نمبر شائع ہوا اس میں انہوں نے مسلمانوں کی علمی تاریخ کی جلیل القدر شخصیات کے تفردات پر مبنی بہت سے علمی مقالات کو جمع کر دیا چند روز پہلے التفسیرکا ایک اور شاندار نمبر برصغیر کے مفسرین اور ان کی تفاسیر موصول ہوا ان کا محبت بھرا اصرار تھا کہ یہ دونوں نمبر میرے کالم کا موضوع بنیں اس سے پہلے کہ میں ان کی خواہش کی تکمیل کرتا، وہ آرزوؤں کی اس دنیا سے رخصت ہو کر جزا و سزا کے دروازے پر جا کھڑے ہوئے شاید میں کبھی ان پر لکھوں لیکن مجھے معلوم ہے کہ ڈاکٹر صاحب کے لیے اب یہ بے معنی ہے کہ اب وہ تمناؤں کی اسیری سے رہا ہو چکے ڈاکٹر طاہر مسعود اور ڈاکٹر آمنہ آفریں بھی ان کے ساتھ گاڑی میں تھے، جب ڈاکٹر شکیل اوج کو ہدف بنا کر مارا گیا ایک گولی ڈاکٹر آمنہ کے بازوکو گھائل کر گئی لیکن اﷲ نے ان کی جان بچائی اور طاہر مسعود کی بھی اﷲ کے اس احسان پر ہم اس کے شکر گزار ہیں۔