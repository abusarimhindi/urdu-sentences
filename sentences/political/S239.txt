ابوبکر انصاری کو میں کیا کہتا کہ بھائی وہ تو ووٹروں کو بے وقوف بنانے کی ایک ترکیب تھی، پیپلزپارٹی نے بھی سیاسی مفادات کے تحت اپنا اقتدار ختم ہونے سے کچھ عرصہ پہلے اس ایشو کو اٹھایا اگر آصف زرداری سنجیدہ ہوتے تو اس معاملے کو پہلے اٹھاتے اور اٹھارویں ترمیم جسے وہ اپنا سب سے بڑا کریڈٹ قرار دیتے ہیں، اس میں نئے صوبے بنانے کے عمل کو اس قدر پیچیدہ نہ بناتے اور صوبائی اسمبلی کی دو تہائی اکثریت سے منظوری کی شرط نہ عائد کرواتے وہی کام میاں صاحب نے کیا، ووٹ لے لئے اور پھر مڑ کر جنوبی پنجاب کی طرف نہ دیکھا یہ کوئی ایک وعدہ نہیں مئی کے الیکشن کے بعد جب عمران خان نے دھاندلی کا ایشو اٹھایا اور احتجاجی تحریک شروع کی تو اسے کمزور بنانے کے لئے نواز شریف صاحب نے الیکشن اصلاحات کی بات کی ان کے وزراء بار بار یہ کہتے رہے کہ حکومت انتخابی نظام میں اصلاحات لانا چاہتی ہے، مگر یہ کام پارلیمنٹ میں ہوگا، پارلیمانی کمیٹی اس پر کام کرر ہی ہے، وغیرہ وغیرہ عمران خان نے تو خیر اپنی نادانی اور عجلت پسندی کی وجہ سے شدید احتجاج کی راہ اختیار کی اور پھر وہ دھرنے میں ایسے پھنس گئے کہ باہر نکلنا ہی ان کے لئے آسان نہیں رہا حکمران جماعت اور میاں نواز شریف صاحب سے البتہ پوچھنا چاہیے کہ دھرنا ختم ہوئے بھی ڈیڑھ سال ہونے کو ہے، کہاں گئیں۔
وہ اپنی تشہیر کرتا اور لوگوں سے اپیل کرتا ہے کہ وہ اسے ووٹ دیں سیاست میں یہ فرق تو ہو سکتا ہے کہ آپ اپنی ذات کے لیے اقتدار چاہتے ہیں یا کسی اعلی مقصد کے لیے یہ ممکن ہے کہ کوئی آدمی اقتدار کی خواہش نہ رکھتا ہو لیکن وہ عوام کی خدمت کے لیے ریاست کے وسائل استعمال کر نا چاہتا ہو اب وہ یہ تو کہہ سکتا ہے کہ میں اپنی ذات کے لیے نہیں، کسی مقصد کے لیے اقتدار چاہتا ہوں لیکن وہ اس کا مطلق انکارکیسے کر سکتا ہے کہ اقتدار نہیں چاہتا یہ صرف اسی صورت میں ممکن ہے کہ وہ اقتدار کی حریفانہ کشمکش میں فریق نہ ہو وہ ایک سیاسی مہم چلائے کہ صرف بہتر لوگ پارلیمنٹ اور اقتدار کے ایوانوں تک پہنچیں آپ اقتدارکی دوڑ میں شریک ہوں، انتخابی جیت کے لیے خیر اور شر کی تمیز سے بے نیاز ہو جا ئیں، اس کے بعد آپ کی خاتون خانہ انکشاف کرے کہ آپ وزیراعظم نہیں بننا چاہتے تو اس کے بعد صرف وہی آپ کی بات پر اعتبار کر سکتا ہے جس نے اپنی سوچ آپ کے پاس گروی رکھوا دی ہو مو جودہ اہل سیاست میں، میں کسی ایسے آ دمی کو نہیں جا نتا جس کے بارے میں یہ کہا جا سکے کہ و ہ اقتدار نہیں چا ہتا درویشی کے لبادے میں بھی اگر جھانکیے تو کسی کونے میں حب جاہ بیٹھی دکھائی دے گی۔