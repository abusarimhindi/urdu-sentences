کسی عصبیت کے خاتمے کی ایک ہی صورت ہے کہ اس سے مضبوط تر عصبیت کو جنم دیا جائے عمران خان یہ کام کر سکتے تھے مگر انہوں نے عجلت کا مظاہرہ کیا اور غیر سیاسی طریقے اختیار کیے غیر سیاسی قوتوں پر تکیہ کیا پہلے امپائر سے ساز باز کی اور اب ہر مخالف کو عدالت سے سزا دلوا کر اسے سیاست سے باہر کرنا چاہتے ہیں اگر وہ سیاسی حرکیات کو سمجھتے تو خود کو سیاسی طور پر توانا بناتے اپنے قوت بازو پر بھروسہ کرتے اور اگر کہیں غیر سیاسی مداخلت دکھائی دیتی تو اس کی مزاحمت کرتے سیاسی عمل سے ان کی نا واقفیت کی تازہ ترین شہادت یہ ہے کہ جو آدمی ان کے سیاسی جلسوں میں سب سے زیادہ گلا پھاڑ کر نعرے لگواتا تھا، اسے انہوں نے سینیٹ کا ٹکٹ جاری کر دیا اب اس سے سینیٹ جیسے ادارے میں تحریک انصاف کی جو کارکردگی ہو گی، اس کا اندازہ کرنا مشکل نہیں ایسی سیاست کے مظاہر ہمیں نواز شریف صاحب کے ہاں بھی دکھائی دیتے ہیں" لیکن وہ اس بات کا بھی خیال رکھتے ہیں کہ معاملات چلانے کے لیے شاہد خاقان عباسی اور احسن اقبال جیسے لوگ بھی ضرور موجود رہنے چاہئیں یوں کسی حد تک ایک توازن پیدا ہو جاتا" اگرچہ ان کے ہاں بھی پلڑا کرمانیوں ہی کی طرف جھکا ہوا دکھائی دیتا ہے۔