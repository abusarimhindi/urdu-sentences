اس نے بڑی صاف گوئی سے اعتراف کیا کہ وہ آج تک کوئی بھی نظم یا افسانہ نہ لکھ سکی کوششیں بے پناہ کیں، قلم اورکاغذ لے کر صبح سویرے گھرکی چھت پر چلی جاتی کہ سہانا منظر دیکھ کر شاید اس کی سوئی ہوئی تخلیقی صلاحیتیں جاگ اٹھیں، گھنٹوں کوشش کرتی رہی مگرایک لفظ نہیں لکھاگیا کہانی لکھنے کی کوشش کرتے ہوئے بھی یہی حال ہوا مختلف ڈائجسٹ پڑھے تاکہ پتہ چلے کہ کہانی کیسے لکھی جاتی ہے، تمام کوششیں ناکام رہیں علی الصبح اٹھنے سے رات گئے تک جاگنے کے سب تجربے کرلیے لیکن لکھنے میں کامیاب نہ ہوپائی ایک دن محسوس ہوا کہ اگرچہ وہ لکھ نہیں پائی مگر گھرکے کاموں میں ایک تخلیقی حسن آگیاہے اس نے دلچسپ انداز میں بتایا کہ پیازکاٹنے سے آلوگوشت بنانے، سلاد سجانے سے کیک بیک کرنے اورروٹی پکانے سے صفائی ستھرائی تک گھرکے ہرکام کو ایک تخلیقی خوبصورتی کے ساتھ کیا جاسکتا ہے اور اس میں حسن موجود ہے، شرط یہ ہے کہ دیکھنے والی نظر ہو اس خاتون نے اپنے خط کے آخر میں ایک سوال اٹھا یا کہ آخرگھر میں کام کرنے والی عورتوں کو ناکارہ اور نالائق کیوں تصورکیا جاتا ہے؟
ایسی عظمت، شان، ہیبت اور جلال کسی انسان کے بس کی بات ہی نہیں اللہ کی محبت بھی دل میں اتر جائے گی، بندہ ششدر رہ جاتا ہے کہ زمین وآسماں کے مالک کو ہماری کس قدر فکر ہے کہ طرح طرح کی دلیلوں، مختلف زاویوں سے انسان کو قائل کرنے، سمجھانے اور راہ ہدایت دکھانے کی کوشش کی گئی مجھے بہت سے نوجوان ای میلز، ٹیکسٹ میسیج یا فیس بک پر کمنٹس کی صورت میں ایسی کتابوں کے نام لکھنے کی فرمائش کرتے ہیں، جو انہیں پڑھنی چاہئیں اس رمضان میں میرا خیال ہے کہ اپنا دیگر ہم نصابی مطالعہ ترک کر کے تمام تر فوکس قرآن پاک پر لگا کر دیکھیں ذاتی تجربے کی بنا پر کہہ رہا ہوں کہ اس مہینے کا نصاب قرآن پاک ہی کو بنا لیں، دنیا کی عظیم ترین کتاب ... جس کی دوستی وہ کچھ دے گی، جو ہزاروں صفحات پر مشتمل ادب کے ماسٹر پیس نہیں دے سکتے جماعت اسلامی بمقابلہ تحریک انصاف آج کراچی کے ضمنی انتخاب کا معاملہ بھی نمٹ جائے گا، انشاء اللہ انتخابی عمل پرامن رہے گا، رات تک نتیجہ آ جانے پر علم ہوجائے گا کہ کس نے کیا پایا؟
حیرت سے ہم سوچتے کہ کبھی ان کو شہر میں دیکھا نہیں، کسی بیان میں ایسا اشارہ بھی نہیں ملا خیر اس کے لئے زیادہ انتظار نہیں کرنا پڑا دو تین سال کے اندر ہی پرویز مشرف پر برا وقت آگیا اس'' سانحے "کے ساتھ ہی ایک دلچسپ واقعہ رونما ہوا جناب محمد علی درانی پر کسی روحانی طریقے سے یہ منکشف ہوا کہ وہ احمدپورشرقیہ یعنی سابق ریاست بہاولپور کے رہنے والے ہیں، کسی پیر مغاں نے یا پیر فرتوت نے ان کے کان میں یہ بھی سرگوشی کر دی کہ صوبہ بہاولپور کی بحالی ملک وقوم اور ریاستیوں یعنی بہاولپور ڈویژن کے لوگوں کیلئے بہت ضروری ہے اور انہیں یہ تحریک چلانی ہوگی درانی صاحب ایک عجب انوکھے جوش وخروش سے اس میں جت گئے احمد پورشرقیہ ان کا بیس کیمپ ٹھیرا، صوبہ بحالی کی تحریک انہوں نے شروع میں اخباری صفحات پر اٹھائی اوریہ ماننا پڑے گا کہ اس میں جان ڈال دی حتی کہ نواب بہاولپور صلاح الدین عباسی یہ بیڑا اٹھانے کے لئے تیار ہوگئے رحیم یار خان کے مخدوم احمد محمود بھی اس میں کود پڑے ایک نئی جماعت کی بنیاد ڈالی گئی، جلسے، جلوس، ریلیاں شروع ہوئیں۔
صاف دکھائی دیتا ہے کہ حکومت ان کے وجود کو تسلیم کرنے پر آمادہ نہیں اس کا ایک ثبوت یہ ہے کہ بجٹ میں اپوزیشن کی کوئی ایک ترمیم قبول نہیں کی گئی اپوزیشن کو جلسوں کی اجازت نہیں دی جا رہی مریم نواز نے منڈی بہاؤالدین کا قصد کیا تو جلسہ گاہ میں پانی چھوڑ دیا گیا فیصل آباد جلسے کا ارادہ کیا تو ایم پی او 16 نافذ کر دی گئی نون لیگ کے کارکنوں کو گرفتار کیا گیا جلسے کرنے پر نون لیگ کے سرکردہ رہنمائوں کے خلاف مقدمات قائم کر دیے گئے سیاسی قیدی کا تصور پھر سے زندہ کر دیا گیا یہ ایسی سیاسی جماعت کے دور میں ہو رہا ہے جو برسر اقتدار آنے تک، سول نا فرمانی کو اپنا جمہوری حق سمجھتی تھی" جو 126 دن کے دھرنے کو جمہوریت کا تقاضا قرار دیتی تھی جو کھلے عام پاکستانیوں کو کہتی رہی کہ وہ بجلی کے بل ادا نہ کریں یہی نہیں، حکومت ذرائع ابلاغ کو پابند کرتی ہے کہ وہ اپوزیشن کے جلسوں کی خبر نشر نہ کریں ریگولیٹنگ اتھارٹی کی طرف سے ایسی ہدایات جاری ہوتی ہیں جو جمہوری روایات اور اقدار سے متصادم ہیں۔
لہذا ''سب سے پہلے پاکستان" کی سوچ ہی اپنانا ہوگی بیتی یادیں‘ نئے عہد سکول اور کالج کے زمانے میں دسمبر کے آخری دنوں میں دو کام بڑے ذوق شوق سے کئے جاتے ایک تو نئے سال کی ڈائری خریدی جاتی، دوسرا نئے سال کے حوالے سے وش کارڈز لئے جاتے، جو اکتیس دسمبر کی شام سے پہلے پہلے مخصوص دوستوں تک پہنچائے جاتے اس میں بیتے سال کے حوالے سے اشعار اور نئے سال کے متعلق کوئی دعائیہ نظم ضرور شامل ہوتی اس حوالے سے اردو کے منفردعلامتی افسانہ نگار اور شاعر مظہر الاسلام نے ہمارے لئے آسانی پیدا کر دی تھی، مظہر الاسلام کے افسانوی مجموعے تو منفرد ناموں سے شائع ہوئے، جیسے ''گھوڑوں کے شہر میں اکیلا آدمی"، '' خط میں پوسٹ کی ہوئی دوپہر " وغیرہ وغیرہ ایک کام وہ مزے کا کرتے کہ نئے سال کے حوالے سے دعائیہ نظم لکھتے، یہ نظم ہر سال لکھی جاتی، مختلف ڈائجسٹوں میں چھپا کرتیں ہم دوست ان نظموں سے استفادہ کرتے اور خوبصورت شاعرانہ دعائوں سے سجے دعائیہ کارڈز اپنے دوستوں کوبھیجا کرتے سال کی آخری شام ڈوبتے سورج کو دیکھنا بھی نوجوانی کے ان دلکش دنوں کی ایک یاد تھی۔