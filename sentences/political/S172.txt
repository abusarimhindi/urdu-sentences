جب افغانستان کے حکمرانوں نے سوویت یونین کو اپنی مدد کے لیے بلایا تو ہم نے امریکہ کے ساتھ مل کر حفیظ اللہ امین کے مقدمے کو مسترد کر دیا پھر ہم نے وہاں اپنی مرضی کی حکومت قائم کرنے کی کوشش کی اور یوں دوسروں کے معاملات میں مداخلت کو روا اور قومی مفاد کا تقاضا جانا 9/11 کے بعد، جب افغانستان پر امریکہ حملہ آور ہوا تو قومی مفاد کا تقاضا یہی تھا کہ امریکہ کا ساتھ دیا جائے ہم نے ایسا ہی کیا ہم میں سے بعض نے اس وقت اس واقعہ کو مذہبی آنکھ سے دیکھا اور اسے امت مسلمہ کا مسئلہ قرار دیا حالانکہ اس وقت بھی سعودی عرب سمیت عالم اسلام کے اکثر ممالک امریکہ کے اتحادی تھے اور ہم نے قومی مفاد ہی میں یہ طے کیا تھا کہ امریکہ کا ساتھ دیا جائے ساری دنیا اسی تناظر میں سوچتی ہے اور آج مشرق وسطی میں بھی سعودی عرب، ایران، مصر، ترکی اور دوسرے ممالک اسی حوالے سے اپنی حکمت عملی ترتیب دے رہے ہیں۔
دو تین سال پہلے شام میں بشار الاسد کے خلاف شامی اپوزیشن کی عسکری جدوجہد میںداعش نامی یہ گروپ نمایاں ہوا پہلے اس القاعدہ کا حصہ سمجھا گیا، مگر اس کی شدت پسندی القاعدہ سے دو ہاتھ آگے تھی جس کی بنا پر القاعدہ نے باقاعدہ طور پر اپنے آپ کو داعش سے الگ کیا اور اس سے لاتعلقی ظاہر کی داعش نے دو ماہ پہلے شمالی عراق کے کئی اہم شہروں پر قبضہ کر کے سب کو حیران کر دیا خاص کر موصل جو بغداد کے بعد دوسرا بڑا عراقی شہر ہے، اس پر داعش جنگجوئوں کے قبضے نے عراقی حکومت کو دہلا کر رکھ دیا بتایا جاتا ہے کہ موصل میں تیس ہزار عراقی فوج موجود تھی، صرف ایک ہزار کے قریب داعش کے جنگجوئوں نے حملہ کیا اور عراقی فوجی لڑے بغیر ہی پسپا ہوگئے موصل کے سنٹرل بینک میں ساڑھے چار سو ملین ڈالر تھے، وہ بھی داعش کے ہاتھ آگئے داعش کے جنگجو اعلی تربیت یافتہ اورمرنے کے لئے لڑائی لڑنے والے ہیں، یہ بنیادی فرق ہے۔
روایت کے مطابق سینٹ ویلنٹائن نے اس ناروا شاہی حکم سے بغاوت کا راستہ نکالا اور نوجوان جوڑوں کی شادیوں کا سلسلہ شروع کر دیا اسی جرم میں اسے سزا بھی ہوئی، مگر یہ سلسلہ چل نکلا بیسویں صدی کے دوسرے نصف حصے میں جب مغرب کی بدلتی اخلاقی قدروں میں شادی کا انسٹی ٹیوشن کمزور پڑنے لگا تو ویلنٹائن ڈے کا انداز بھی بدل دیا گیا اب محبت کرنے والے جوڑوں کے مابین عہد وپیمان اور کھلے اظہار محبت کے لئے اسے استعمال کیا جانے لگا رفتہ رفتہ اس میں کنزیومر ازم کا رنگ بڑھتا گیا اب صرف اظہار کافی نہیں بلکہ سرخ پھول، چاکلیٹ، ٹیڈی بیئر وغیرہ لازم ہوگئے، ویلنٹائن ڈنرروایت ہوگئی اور پھر ویسٹرن سٹائل میں رومانوی شام منانے بلکہ زیادہ کھلے الفاظ میں شب بسری کے تمام لوازمات شامل ہوتے گئے ویلنٹائن ڈے کی مغربی روایت میں اور جو لوگ پاکستان جیسے ملک میںیہ دن رائج کرنا چاہتے ہیں، ان سب پر یہ واضح ہے کہ یہ خالصتا مرد و عورت کے مابین اظہار محبت کا دن ہے۔
میرے لیے یہ باور کرنا مشکل ہے کہ حصول علم کے دیگر ذرائع کتاب کا متبادل ہو سکتے ہیں؛ تاہم اس کا تعلق میرے کہنے سے نہیں یہ سماجی ارتقا ہے جو نہیں معلوم ہمیں کہاں لے جائے مری خواہش البتہ یہ ہو گی کہ مطالعے کا شوق ایک سماجی قدر بن جائے اس کے ساتھ صاحبان مطالعہ لوگوں کی راہنمائی کرتے رہیں کہ نئے پڑھنے والے درست ترجیحات کے ساتھ مطالعہ جاری رکھیں جو نشاط فکر کا باعث بنے اور نشاط طبیعت کا بھی اتنا حسن بکھیر دیا کہ ہم سمیٹنا چاہیں تو ہمارے دامن چھوٹے پڑ جائیں ہم اس حسن کو قابل نظارہ نہ بنا سکے دہشت گردوں نے جو ظلم کیا وہ اپنی جگہ مگر ہماری حکومتوں کی کوتاہیاں بھی کچھ کم نہیں سیاحت کی وزارت موجود ہے مگر اس کے زندہ ہونے کا کوئی ثبوت نہیں ملتا جس شعبہ سے زرمبادلہ کمایا جا سکتا ہے، وہ اس قابل بھی نہیں کہ قومی ضرورت ہی پوری کر سکے پھر یہ کہ شہروں میں تفریحی مقامات کی شدید کمی ہے۔
نقالی کبھی کامیاب نہیں ہوسکتی اپنی تقریر میں انہوں نے ہر اہم سیاسی قوت کو نشانہ بنایا اور طنزیہ جملوں سے ان کی تحقیر کرنے کی کوشش کی مسلم لیگ ن پر تخت شریف کی پھبتی کسی، عمران خان سے پیپلزپارٹی خاصی ناراض ہے، اس لئے خان کو بار بار نشانہ بناتے رہے ایم کیو ایم کو بھی نشانہ بنایا پیپلزپارٹی چھوڑ کر تحریک انصاف جانے والوں پر سخت تنقید کی، انہیں بار بار لوٹے کہہ کر پکارا ایک صاحب نے دلچسپ ٹوئیٹ کیا، کہنے لگے، '' بلاول نے ہر ایک کو نشانہ بنایا، صرف یہ کہنے کی کسر باقی رہ گئی تھی کہ اے سمندر میں تیرتی مچھلیو، آسمان پر اڑتی چیلو، سرسراتی ہوائو تم بھی کچھ شرم کرو، بھٹو ازم سے سیکھ لو "چار عشرے بیت گئے، لاہور کے بے مثل مقرر اور انشا پرداز شورش کاشمیری نے کہا تھا، ''زندگی ا پنے محاسن پر بسر ہوتی، دوسروں کے عیوب پر نہیں "سیاست میں دوسروں کو نشانہ بنانا بھی ایک حکمت عملی ہوسکتی ہے، مگر اپنے پلے بھی کچھ ہے۔
ہمیں یہ بات سمجھ میں تو آئی مگر بعد از خرابیٔ بسیار آبادی میں کمی کے تصور کو بھی ہم مغربی سازش سمجھتے رہے، یہاں تک کہ ہمارے شہر انسانوں سے ابل پڑے اب لوگوں کو احسا س ہوا ہے لیکن اس دوران میں بہت سا پانی پلوں کے نیچے سے بہہ چکا دوسرا مسئلہ یہ ہوا کہ لینڈ مافیا نے سیاسی جماعتوں ہی میں نہیں، طاقت کے دیگر مراکز میں بھی بہت عیاری سے نقب لگائی حیلوں بہانوں اور اپنی شاطرانہ چالوں سے انہیں اپنے دام فریب کا اسیر بنایا ان کی نبض پر ہاتھ رکھا اور ان کی کمزویوں کو اپنی مٹھی میں بند کر لیا اب کوئی سیاسی جماعت اس کی روا دار نہیں کہ وہ شہروں کی توسیع کو روکے اور زرعی زمین کو محفوظ بنائے ان کے منشور میں ایسی باتوں کا کوئی گزر نہیں جب لینڈ مافیا کے لوگ ان کی قیادت کا حصہ ہوں اور ان کے وسائل جماعتی سرگرمیوں میں کام آئیں تو ان کے خلاف کوئی حکمت عملی کیسے بنائی جا سکتی ہے؟