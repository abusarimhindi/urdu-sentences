آتش نوائی اور شعلہ بیانی کو شعاربنا لیاگیا بات زبان سے ہاتھ تک پہنچی اور ہاتھوں نے تلوار اور بندوق اٹھالی اور اسے اہل اسلام ہی کے خلاف تان لیا یہ سارا سفر دن کی روشنی میں طے ہوا ریاست دیکھتی رہی اور معاشرہ بھی لوگ حسب توفیق انتہا پسندی کے گھوڑے کو مہمیز دیتے رہے دینی حمیت کے نام پر کلمہ گو کا قتل بھی روا ہو گیا اور کسی نے آواز نہ اٹھائی اگر آواز اٹھائی تو ہم جیسوں نے، جن سے پہلے سند طلب کی گئی کہ وہ پہلے دین کے باب میں کلام کرنے کی اہلیت ثابت کریں اس اہلیت کا ثبوت اہل مدرسہ کی سند ہوگی سند یافتہ خاموش رہے یا اس انتہا پسندی کا علم تھامے رہے نتیجہ ہمارے سامنے ہے جو سلوک ہم نے مذہب کے ساتھ کیا، وہی سیاست میں بھی روا رکھا ریاستی وغیر ریاستی سیاسی قوتوں اور میڈیا نے مل کر سیاسی انتہا پسندی کو فروغ دیا سیاسی مخالفت کو دشمنی میں بدلا لوگوں میںہیجان پیدا کیا سیاسی جماعتوں نے اپنے سٹیج شیخ رشید جیسوں کے حوالے کر دیئے، مارویا مرجاؤ جن کا تکیہ کلام تھا۔
آٹھویں جماعت میں ایک روز گوجرانوالہ سے مریدکے آتے ہوئے بس میں لڑائی ہوگئی، ایک شرابی نے فائرنگ کر دی، اس کی ریڑھ کی ہڈی میں گولی لگی اور نچلا دھڑ مفلوج ہوگیا اپنی بساط کے مطابق علاج کرانے کی کوشش کی گئی، ناکامی ہوئی ایک دن مقامی سکول ٹیچر گزرا، لڑکے نے استدعا کہ سر کوئی کتاب تو پڑھنے کو دیں نیک دل ٹیچر نے کتاب پڑھنے کو دی اور پھر یوں سلسلہ چل نکلا لڑکے کو خیال آیا کہ پڑھا جائے ٹیچر نے پڑھانے کی ہامی بھری اپنے فولادی عزم کی بدولت اس لڑکے نے میٹرک، ایف اے، بی اے اور پھر ایم اے کر ڈالا ایک ٹیوشن سنٹر کھولا، اس قدر محنت کی کہ دور دراز کے لوگ بھی اپنے بچے ادھر بھیجنے لگے جو خود مفلوج اور بے سہارا بن چکا تھا، اس نے ہمت اور قدرت نے مدد کی، آج وہ پورے گھر کا سہارا ہے، چھوٹے بھائیوں کو پڑھایا، بہنوں کی شادی کی جب وہیل چیئر پر بیٹھے اس باریش نوجوان کو شیلڈ دی گئی اور پورے ہال نے کھڑے ہو کر تالیاں بجائیں تو وہ منظردیکھنے کے قابل تھا۔
ایسا مجبورا اس لئے بھی کرنا پڑتا ہے کہ ہمارے بیشتر سیاستدان جمہوریت کا محض نام لیتے اور اسے اپنے مفادات کے لئے استعمال کرتے ہیں، ورنہ ان کا جمہوریت اور جمہوری نظام سے دور کا واسطہ بھی نہیں ہوتا ان میں سے اکثر ڈکٹیٹرشپ کی پیداوار ہیں اور کسی نہ کسی آمر نے انہیں سیاسی قوت بخشی کسی نے آمر وقت کو ڈیڈی کہا تو کسی نے اپنی خدمت سے وہ مقام حاصل کر لیا کہ ڈکٹیٹر اپنی اولاد کے بجائے سیاسی جانشینوں کو دعا ئیں دینے اور اپنی عمر بھی اسے لگ جانے کا مژدہ سناگیا جب تک اسٹیبلشمنٹ ان کی مجبوری تھی، انہوں نے اس کے ساتھ ہاتھ ملائے رکھا اور جب ان کی بے پناہ، لامحدود قوت حاصل کرنے کی خواہش کے سامنے اسٹیبلشمنٹ رکاوٹ بنی، تب انہیں سب خامیاں اسی میں نظر آنے لگیں اصل مسئلہ یہ ہے کہ جو لوگ موجودہ سیاسی نظام یا حکمران جماعت پر تنقید کرتے ہیں، ان کا مقصد جمہوریت یا سیاست کو مطعون کرنا ہرگز نہیں ہوتا میرے جیسے لوگ غیر جمہوری رویوں کی اصلاح چاہتے اور جمہوریت کے نام پرسیاسی استحصال سے بیزار ہیں۔