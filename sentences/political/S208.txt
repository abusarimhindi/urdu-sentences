تلقین شاہ اب کئی جلدوں میں شائع ہوچکا ہے، پڑھنے والے اس سے حظ اٹھا سکتے ہیں، اگرچہ جو مزا اس خاص انداز کی پنجابی سننے میں ہے، وہ پڑھنے میں کہاں کاش تلقین شاہ کے ریڈیائی پروگراموں کی سی ڈیز بھی تیار ہوسکیں ریڈیو پاکستان کے ارباب اختیار اگر توجہ دیں تو وہ اپنے شاہکار ڈراموں اور پروگراموں کو مارکیٹ میں لا کر خزانہ محفوظ کر سکتے ہیں، اس سے معقول یافت بھی ہوگی مجھے ہمیشہ یوں لگا کہ قدرت نے اشفاق صاحب سے آخری برسوں میں زاویہ پروگرام کے ذریعے جو کام لیا، وہ ان کے پچھلے گراں قدر تخلیقی کام سے کم نہیں ہمارے ترقی پسند، لبرل دوست اشفاق احمد کو نا پسند کرتے ہیں، ان میں سے بہت سے انہیں جعلی صوفی کہہ کر پکارتے اور مذاق اڑاتے ہیں کہ اشفاق احمد اور ممتاز مفتی وغیرہ نے بابوں کا ذکر کر کے بہت کنفیوژن پھیلایا ایسے لوگوں کی کمی نہیں، جو اشفاق صاحب کو خود بابا سمجھتے ہیں، لیکن اگر ایسا نہ بھی ہو، تب بھی یہ کچھ کم بات نہیں کہ ایک شخص نے اپنے آدھے گھنٹے کے ٹی وی پروگرام کے ذریعے لوگوں کو زندگی کے کئی پہلوئوں سے روشناس کرایا تصویر کاوہ رخ دکھایا، جو عام طور سے نظرانداز ہوجاتا ہے۔
چاکلیٹ کی تو شکل ہی اس وقت دیکھنے کوملتی، جب باہر سے کوئی عزیز پاکستان آتا اور ازراہ تلطف چاکلیٹ کا تحفہ دیتا اسی طرح آج کل چپس کی درجنوں ورائٹی موجود ہے، ہمارے بچپن میں تو ایک ہی طرح کے چپس اور ایک ہی طرح کی نمکو تھی، جس پر تیز مسالہ چھڑک کر دیا جاتا یہ اور بات کہ ان بظاہر عام سی چیزوں میں جو مزا تھا، آج کے مہنگے ترین چاکلیٹ اور امپورٹڈ چپس میں نہیں ملتا شائد ہر دور میں گزرے لمحات کا اپنا لطف ہے، جس کا موازنہ کسی اوروقت سے نہیں کیا جاسکتا خیربات بابا جی کی ہورہی تھی، ان کا نام اللہ وسایا تھا، مگر ہم سب چاچا وسو یا ڈاڈا (دادا)وسو کہہ کر پکارا کرتے اس دکان پر ایک اور بابا آ کر حقہ پیا کرتا وہ کسی دور میں فوج میں رہا تھا اور اسے تقسیم سے پہلے ہندوستان کے کئی شہروں میں گھومنے کا موقعہ ملا حقہ کے کش لیتے ہوئے، وہ اس زمانے کی کہانیاں سنایا کرتا مجھے یاد ہے کہ ایک بات وہ ہمیشہ زور دے کر کہتا، '' انگریز کے زمانے کی کیا بات تھی، ان کا نظام بہت اچھا تھا، ہر ایک کو انصاف ملتا اور کسی کے ساتھ زیادتی نہیں ہوتی تھی۔
یہ تین رکنی اعلی اختیاراتی کمیٹی میڈیا سے دور رہ کر مختلف طریقوں کے ساتھ ٹی ٹی پی اور اس کے ذیلی گروپوں سے بات کرتی اگر مذاکرات کامیاب ہوجاتے تو اس سے اچھی بات ہی کوئی نہیںتھی اگر ٹی ٹی پی کی جانب سے وعدہ خلافی کی جاتی، مرکزی قیادت یا کچھ گروپ اختلاف کر کے جنگ کی طرف جاتے تو پھر ایسی صورت میں مجبورا آپریشن کرنا پڑتا، مگر تب دینی حلقے فوج اور حکومت کے ساتھ کھڑے ہوتے بدقسمتی سے حکومت نے بروقت کوئی قدم نہیں اٹھایا پہلے علماء کی آپشن ختم ہوئی، پھر سمیع الحق صاحب کو یہ ٹاسک دیا گیا اس حوالے سے اگرچہ اب حکومتی حلقے متضاد باتیں کر رہے ہیں، مگر چند ہفتے پہلے تک جب مولانا سمیع الحق میڈیا پر آ کر یہ کہہ رہے تھے کہ مجھے مذاکرات کے لئے ذمہ داری سونپی گئی تو اس وقت کسی بھی حکومت وزیر یا رہنما نے ان کی تردید نہیں کی حقیقت یہ ہے کہ حکومت نے مولانا سمیع الحق سمیت بیشتر دینی حلقوں کو شرمندہ ہی کرایا مذاکرات کے حامی حلقوں میں یہ خاکسار بھی شامل رہا انہی کالموں میں بارہا یہ لکھا گیا کہ مذاکرات ایک سٹرکچرڈ ڈپلومیسی کا حصہ ہیں، اس سے دو بڑے فائدے حاصل ہوتے ہیں۔