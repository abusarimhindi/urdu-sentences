" توکل اور صبر کا بیان نعمت خداوندی میں خیانت کی سزا " حضرت عمار بن یاسر رضی اللہ عنہ کہتے ہیں کہ رسول کریم صلی اللہ علیہ وآلہ وسلم نے فرمایا " (حضرت عیسی علیہ السلام کی قوم پر ) آسمان سے روٹی اور گوشت کا خوان اتارا گیا اور ان کو حکم دیا گیا کہ نہ تو وہ اس میں خیانت کریں اور نہ آنے والے دن کے لئے ذخیرہ کریں (یعنی اس نعمت الہی کے بارے میں ان کو خاص طور پر دو حکم دئیے گئے) ایک تو یہ کہ کوئی شخص خیانت کا ارتکاب نہ کرے یعنی ایسا نہ ہو کہ وہ خوان جس کے قبضہ میں آئے وہ خود تو اچھا اچھا کھالے یا دوسروں سے زیادہ کھالے اور دوسرے لوگوں کو خراب یا کم کھانے کو ملے اور دوسرا حکم یہ تھا کہ جو خوان اترے اس کو بچا کر دوسرے دن کے لئے نہ اٹھا رکھیں، لیکن انہوں نے خیانت کا ارتکاب بھی کیا اور ذخیرہ بھی کیا کہ آنے والے دن کے لئے اٹھا رکھا، چنانچہ ان کو بندر اور سور کی صورتوں میں تبدیل کردیا گیا "۔
" نبی کریم صلی اللہ علیہ وسلم کے گھر والوں کے مناقب کا بیان فاطمہ اور حسنین کی فضیلت " اور حضرت حذیفہ بن الیمان رضی اللہ عنہ بیان کرتے ہیں کہ (ایک روز ) میں نے اپنی والدہ سے کہا کہ آپ مجھے اجازت دیجئے کہ میں آج مغرب کی نماز جا کر رسول کریم صلی اللہ علیہ وسلم کے ساتھ پڑھوں اور پھر آنحضرت صلی اللہ علیہ وسلم سے درخواست کروں کہ وہ میرے اور آپ کے لئے بخشش و مغفرت کی دعا فرمائیں چنانچہ (میری والدہ نے مجھے اجازت دے دی اور ) میں نبی کریم صلی اللہ علیہ وسلم کی خدمت میں حاضر ہوا اور آپ کے ساتھ مغرب کی نماز پڑھی آپ صلی اللہ علیہ وسلم (مغرب کی نماز پڑھنے کے بعد ) نوافل پڑھتے رہے یہاں تک کہ پھر عشاء کی نماز پڑھی اور جب آپ صلی اللہ علیہ وسلم نے میری آواز (یعنی میرے قدموں یا جوتوں کی آواز) سن لی (یا یہ کہ میں نے کسی سے کوئی بات کی جس کی آواز آپ نے بھی سن لی، چنانچہ آپ صلی اللہ علیہ وسلم نے پوچھا کون ہے۔
اس جیسے سات آسمانوں اس نے اور بنائے بیں اور یہ زمین جو تم لوگوں کے قدموں کے نیچے بجھی ہوئی ہے، اس جیسی سات زمینیں اس نے اور پیدا فرمائی ہیں، یعنی ہر آسمان کے لئے الگ زمین ہے، کیونکہ آسمان اور زمین میں وہی نسبت ہے، جو ایک مکان کی چھت اور اس کے فرش کے درمیان ہے، تو جب آسمان سات ہوئے تو لازما زمینیں بھی سات ہونگی، جس طرح آسمان کے بغیر زمین کا تصور نہیں کیا جا سکتا، اسی طرح زمین کے بغیر آسمان کا تصور بھی نہیں کیا جا سکتا، قرآن حکیم میں سات آسمانوں کا ذکر تو کئی جگہ ہوا ہے اور دوسرے آسمانی صحیفوں میں بھی ان کا ذکر آیا ہے، لیکن سات زمینوں کا ذکر صرف اسی مقام پر ہوا ہے، لیکن آسمان اور زمین کے درمیان حس تلازم کا ذکر ہم نے ابھی اوپر کیا ہے، اس کے مطابق سات آسمانوں کے ساتھ سات زمینوں کا پایا جانا ضروری ہے، رہ گئی یہ بات کہ ان ساتوں آسمانوں اور زمینوں کی تفصیلی کیفیت کیا ہے، اور ان میں کس قسم کے قوانین و نوامیس نافذ ہیں؟
اس رک جانے کو نفاق سے تعبیر کیا گیا جیسے ان کے طاغوت کی طرف فیصلہ لے جانے کو ایمان سے خروج گردانا گیا بلکہ اسے اسلام میں دخول ہی نہیں مانا گیا اور عدم سے تعبیر کیا گیا اور قطعی اختتام اللہ سبحانہٗ کے رسولوں کی بعثت سے متعلق ارادے پر کیا گیا وہ یہ کہ ان کی اطاعت کی جائے اس کے بعد ایک مرتبہ پھر قطعی نص صریح کے ساتھ ایمان کی شرط اور اسلام کی حد کو لایا گیا ألمْ تر إلی الّذین یزْعمون أنّہمْ آمنوا بما أنْزل إلیْک وما أنْزل منْ قبْلک یریدون أنْ یتحاکموا إلی الطّاغوت وقدْ أمروا أنْ یکْفروا بہ ویرید الشّیْطان أنْ یضلّہمْ ضلالا بعیدا (النساء :) کیا آپ نے ان لوگوں کو نہیں دیکھا جن کا زعم ہے کہ وہ ایمان لے آئے اس پر جو نازل کیا گیا آپ کی طرف اور جو آپ سے پہلوں کی طرف نازل کیا گیا وہ چاہتے ہیں کہ طاغوت کی طرف فیصلہ لے جائیں حالانکہ انہیں حکم دیا گیا ہے کہ اس کے ساتھ کفر کریں اور شیطان چاہتا ہے کہ انہیں دور کی گمراہی میں لا پھینکے۔
اس سے ترجیح بلامرجح ہونا محال ہے اور اتنا ہی ضلع خیال رکھنا حسن کلام ہے کہ دو مصرعوں یا فقروں میں ربط پیدا ہو جائے اس سے زیادہ حرص کرنا معنی کو خراب کرتا ہے، علمائے ادب کی ایک وصیت مشہور چلی آتی ہے کہ معنی شاہد کلام کی جان ہے اور محاورہ اس کا جسم نازنین ہے اور گہنا اس کا بیان و بدیع ہے تو جو شاعر کہ معنی کو خلق نہیں کر سکتا، فقط بیان و بدیع کے گڑھنے کی مشق کیا کرتا ہے، وہ بازار ادب میں سنار کا کام سیکھتا ہے، اگر کہیں صنائع و بدائع و مناسبات کے پیچھے محاورہ بگڑ گیا تو گہنا کر یہ منظر و بدصورت عورت کے گلے میں ہے اور اگر ان تکلفات کے چلتے معنی ہی گئے گذرے تو وہ زیور جسم بے جان میں ہے، برخلاف اس کے معانی لطیف محاورہ سلیس میں اگر ادا ہو گئے گو تشبیہ و استعارہ صنعت لفظی و معنوی کچھ بھی نہ ہو تو وہ ایک حسین نازنین ہے، جس کی سادگی میں بھی ہزاروں بناؤ نکلتے ہیں اور یہ شخص محشرستان معانی کا خدا ہے۔
اس لیے ہر آدمی کو چاہئے کہ پیشاب کے بعد ڈھیلے کا استعمال نہ کرے، یہ انتہائی گمراہی اور کم عقلی کی بات ہے، اگر کسی آدمی کا مزاج ہی اتنا قوی اور مضبوط ہو، نیز اسے اس بات کا یقین ہو کہ پیشاب سے فارغ ہو جانے کے بعد قطرے نہیں آئیں گے تو البتہ اس کے لیے یہ کافی ہے کہ وہ صرف پانی سے استنجاء کرلے ڈھیلے کا استعمال کرنا اس کے لیے ضروری نہیں ہوگا اور جس کے قطرہ دیر تک آتا ہو جیسا کہ اکثر ایسا ہی ہوتا ہے تو پھر اگر وہ ڈھیلے کا استعمال کرنا اس کے لیے ضروری نہیں ہوگا اور جس کے قطرہ دیر تک آتا ہو جیسا کہ اکثر ایسا ہی ہوتا ہے تو پھر اگر وہ ڈھیلے کا استعمال نہ کرے صرف پانی سے پاک کرے گا تو اس کے پائجامہ اور کپڑا وغیرہ گندا اور ناپاک ہوگا، جہاں تک حضور اکرم صلی اللہ علیہ وسلم کی ذات اقدس کا سوال ہے تو اس کے بارے میں عرض ہے کہ چونکہ آپ صلی اللہ علیہ وسلم کا مزاج مبارک مضبوط اور قوی انتہائی طاقتور تھے۔
اللہ تعالی اسے رسوا کرے اس کا کردار یہ تھا کہ اگر حکمت الہیہ سے مسلمانوں کو دشمنوں کے مقابلہ میں کامیابی نہ ہوتی دشمن ان پر چھا جاتا انہیں نقصان پہنچاتا ان کے آدمی شہید ہوتے تو یہ گھر بیٹھا خوشیاں مناتا اور اپنی دانائی پر اکڑتا اور اپنا اس جہاد میں شریک نہ ہونا اپنے حق میں اللہ تعالی کا انعام قرار دیتا لیکن بے خبر یہ نہیں سمجھتا کہ جو اجر و ثواب ان مجاہدین کو ملا اس سب سے یہ بد نصیب یک لخت محروم رہا اگر یہ بھی ان میں شامل ہو یا تو غازی کا درجہ پاتا اپنے صبر کے ثواب سمیٹتا یا شہادت کے بلند مرتبے تک پہنچ جاتا، اور اگر مسلمان مجاہدین کا اللہ کا فضل معاون ہوتا یعنی یہ دشمنوں پر غالب آ جاتے ان کی فتح ہوتی دشمنوں کو انہوں نے پامال کیا اور مال غنیمت لونڈی غلام لے کر خیر عافیت ظفر اور نصرت کے ساتھ لوٹتے تو یہ انگاروں پر لوٹتا اور ایسے لمبے لمبے سانس لے کر ہائے وائے کرتا ہے اور اس طرح پچھتاتا ہے اور ایسے کلمات زبان سے نکالتا ہے۔
اللہ کی قسم جس کے قبضہ میں میری جان ہے اگر کل اہل ذی المجاز کو اتنا زخم اس ہاتھ سے لگ جاتا تو سب ہلاک ہو جاتے پس یونہی تڑپتے تڑپتے اور بلکتے بلکتے اس جہنمی کی ہلاکت ہوئی اور مر کر جہنم رسید ہوا، مغازی محمد بن اسحاق میں ہے کہ جب یہ شخص حضور صلی اللہ علیہ و سلم کے سامنے ہوا تو صحابہ نے اس کے مقابلہ کی خواہش کی لیکن آپ نے انہیں روک دیا اور فرمایا اسے آنے دو جب وہ قریب آ گیا تو آپ نے حضرت حارث بن صمہ سے نیزہ لے کر اس پر حملہ کیا حضور صلی اللہ علیہ و سلم کے ہاتھ میں نیزہ دیکھتے ہی وہ کانپ اٹھا ہم نے اسی وقت سمجھ لیا کہ اس کی خیر نہیں آپ نے اس کی گردن پر وار کیا اور وہ لڑکھڑا کر گھوڑے پر سے گرا، حضرت ابن عمر کا دہشت ناک شعلے اٹھتے ہوئے دیکھے اور دیکھا کہ ایک شخص کو زنجیروں میں جکڑے ہوئے اس آگ میں گھسیٹا جا رہا ہے اور وہ پیاس پیاس کر رہا ہے اور دوسرا شخص کہتا ہے۔
ان کی بنائی ہوئی اسلام کی اس تصویر کی آڑمیں در اصل ان کا اسلام سے خوف ہے کہ وہ بہت اچھی طرح جانتے ہیں کہ اگر اسلام واقعی لوگوں کے ذہنوں اور دلوں میں راسخ ہو جائے تو ان کافر مستعمرین کا عالم اسلام میں رسوخ زائل ہو جائے گا اور اسلامی ریاست پھر اٹھ کھڑی ہو گی جو اسلام کی دعوت لے کر سارے عالم تک کما حقہ پہنچائے گی، اور یہ ان شاء اللہ آ کر رہے گی، یہی انسانیت کے مفاد میں ہے اور خود مغرب کے بھی مفاد میں، جس سے ان مبلغین اور مشنریوں کی ساری محنت بس دھواں بن کر رائے گاؑ جائے گی جو ان کے لئے شدید حسرت و غم کا باعث ہو گا: ﴿انّ الّذیْن کفروْا ینْفقوْن امْوالھمْ لیصدّوْا عنْ سبیْل اللّہ ط فسینْفقوْنھا ثمّ تکوْن علیْھمْ حسْرۃ ثمّ یغْلبوْن  ط﴾ بے شک یہ کافر لوگ اپنے مالوں کو اس لئے خرچ کر رہے ہیں کہ اللہ کی راہ سے روکیں سو یہ لوگ تو اپنے مالوں کو خرچ کرتے ہی رہیں گے، پھر وہ مال ان کے حق میں باعث حسرت ہو جائیں گے۔
جیسے فلک کے ستارے ہی یہ جگمگاتا ہوا آسماں لے کے اس وادی دل نشیں میں اتر آئے ہیں یا میں خود آسماں پر کروڑوں ستاروں کے جھرمٹ میں چلتا ہوا جا رہا ہوں! نصف سلور جوبلی شب اوّل کی وہ محجوب سی اک اوّلیں ساعت تبسّم زیر لب جب گنگناتی خامشی اک گیت بن کر جسم میں اتری! پھر اک مدھم ہنسی، مدہوش سرگوشی مجسم گیت بن کروہ چہکتا گیت گاتا اک پرندہ پھول اور کلیاں خزاں ناآشنا کھلتی بہاریں، زندگی! زندگی پھر زندگی کی روح سے لبریز چہکاریں جو گاہے کھلکھلاتیں، شور ہنگامہ بپا کرتیں جو گاہے جھینپ بھی جاتیں جواں، سرسبز جسموں کی مہک شادابیاں وہ روح کی پاتال تک سیرابیاں! سرشاریاں شاداب اور سیراب جسم و جان سے چھلکیں تو آنگن میں بہاریں اور چہکاریں دمک اٹھیں ستارے، پھول، کلیاں خوشبوئیں اور روشنی روشن شرارت، کھیل، جھگڑا اور صلح و آشتی، پھر آشتی کے ساتھ ہی جھگڑا کتابیں، کاپیاں، پنسل، قلم اور ہوم ورک اتنے شرارت سے بھرے چہروں پہ ایسا نور یہ معصومیت، پاکیزگی گنگناتے، کھنکھناتے، جگمگاتے قہقہے زندگی ہی زندگی بارہ برس اور چھ مہینے آج پورے ہو گئے ہیں۔
دہلی اور چند مقامات پر اترتے ہوۓ 26/جمادی الثانیہ 1367 ھ 6/مئی 1948 ء کو اللہ تعالی نے حدود پاکستان میں پہنچا دیا اور کراچی غیر اختیاری طور پر اپنا وطن بن گیا، یہاں آۓ ہوۓ اس وقت پندرہ سال پورے ہو کر تین ماہ زیادہ ہو رہے ہیں، اس پندرہ سال میں کیا کیا اور کیا دیکھا، اس کی سر گذشت بہت طویل ہے، یہ مقام اس کے لکھنے کا نہیں، جن مقاصد کے لیے پاکستان محبوب و مطلوب تھا اور اس کے لیے سب کچھ قربان کیا تھا، حکومتوں کے انقلابات نے ان کی حیثیت ایک لذیذ خواب سے زیادہ باقی نہ چھوڑی ؎ بلبل ہمہ تن خوں شد و گل شد ہمہ تن چاک اے واۓ بہارے اگر این ست بہارے حکومت کے راستے سے کسی دینی انقلاب اور نمایاں اصلاح کی امیدیں خواب و خیال ہوتی جاتی ہیں، تاہم عام مسلمانوں میں دینی بیداری اور امور دین کا احساس بحمد اللہ ابھی تک سرمایہ زندگی بنا ہوا ہے، ان میں اہل صلاح و تقوی کی بحمد للہ خاصی تعداد موجود ہے، اسی احساس نے یہاں دینی خدمتوں کی راہیں کھولی ہوئی ہیں۔
روایتی نقطہ نظر کے حامل سید قطب لکھتے ہیں: وقد سبق لنا فی مواضع مختلفۃ من ہذہ الظلال القول بأنہ کان لمواجہۃ أوضاع عالمیۃ قائمۃ , وتقالید فی الحرب عامۃ . ولم یکن ممکنا أن یطبق الإسلام فی جمیع الحالات النص العام: (فإما منا بعد وإما فداء). . فی الوقت الذی یسترق أعداء الإسلام من یأسرونہم من المسلمین . ومن ثم طبقہ الرسول [ ص ] فی بعض الحالات فأطلق بعض الأساری منا . وفادی ببعضہم أسری المسلمین , وفادی بعضہم بالمال . وفی حالات أخری وقع الاسترقاق لمواجہۃ حالات قائمۃ لا تعالج بغیر ہذا الإجراء . فإذا حدث أن اتفقت المعسکرات کلہا علی عدم استرقاق الأسری , فإن الإسلام یرجع حینئذ إلی قاعدتہ الإیجابیۃ الوحیدۃ وہی: (فإما منا بعد وإما فداء) لا نقضاء الأوضاع التی کانت تقضی بالاسترقاق . فلیس الاسترقاق حتمیا , ولیس قاعدۃ من قواعد معاملۃ الأسری فی الإسلام . (سید قطب، تفسیر فی ظلال القرآن؛ سورۃ محمد 47:4) ہماری اس تفسیر "ظلال" میں مختلف مقامات پر یہ بحث گزر چکی ہے کہ (عہد رسالت اور خلفاء راشدین کے دور میں) غلام بنائے جانے کا معاملہ بین الاقوامی جنگی قانون کے تحت تھا۔
سختی کا نہیں اور قضا کا حکم گنتی کے پورا کرنے کے لئے ہے اور اس رحمت نعمت ہدایت اور عبادت پر تمہیں اللہ تبارک و تعالی کی بڑائی اور ذکر کرنا چاہئے جیسے اور جگہ حج کے موقع پر فرمایا آیت (فاذا قضیتم منا سککم فاذکرو اللہ) الخ یعنی جب احکام حج ادا کر چکو تو اللہ کا ذکر کرو اور جگہ جمعہ کی نماز کی ادائیگی کے بعد فرمایا کہ جب نماز پوری ہو جائے تو زمین میں پھیل جاؤ اور رزق تلاش کرو اور اللہ کا ذکر زیادہ کرو تاکہ تمہیں فلاح ملے، اور جگہ فرمایا آیت (فسبح بحمد ربک) الخ یعنی سورج کے نکلنے سے پہلے سورج کے ڈوبنے سے پہلے رات کو اور سجدوں کے بعد اللہ تعالی کی تسبیح بیان کیا کرو، اسی لئے مسنون طریقہ یہ ہے کہ ہر فرض نماز کے بعد اللہ تعالی کی حمد تسبیح اور تکبیر پڑھنی چاہئے، حضرت ابن عباس رضی اللہ عنہ سے روایت ہے کہ ہم رسول اللہ صلی اللہ علیہ و آلہ و سلم کا نماز سے فارغ ہونا صرف اللہ اکبر کی آوازوں سے جانتے تھے، یہ آیت دلیل ہے۔
میں واپس پلٹا اور خاصی کوشش کے بعد صرف جوتے تلاش کر سکا سڑک پار کرتے ہوئے ایک رفتاری گاڑی کی زد میں آیا تو بچ نہ سکا گاڑی مجھے اچھال کر دور پھینک گئی اور جاتے جاتے میری ٹانگ اپنے ساتھ لے گئی میرے جوتے وہیں پڑے رہ گئے اور مجھے ہسپتا ل پہنچا دیا گیا جہاں میری آنکھ میری بے ہوشی کے عالم میں عطیے کے طور پہ لے لی گئی کچھ دنوں بعد ہسپتال سے فارغ ہو کر نکلا تو ایک جیب کترے سے ٹکرا گیا جو جیب کو بالکل خالی پا کر میری انگلیاں ہی کاٹ کر لے گیا میں رپورٹ درج کرانے گیا تو محافظوں نے کہا کہ حالات ایسے نہیں کہ کوئی بھی اتنے صحیح سلامت بازو کھلے عام ساتھ لیے پھرے اور پھر انھوں نے احتیاطا میرے ہاتھ جسم سے کاٹ کے اپنے مال خانے میں رکھ لیے وہاں سے چلا اور بازار میں آیا تو جگہ جگہ اشتہاروں بینروں سے دیواریں بھری نظر آئیں جن میں ایمان والوں سے ملک، قوم اور مذہب کے نام پر سروں اور گردنوں کی قربانی پیش کرنے کی اپیلیں کی گئی تھیں۔
نیا ادارہ، لاہور 1946) .4 شعلۂ گل (قومی دارا لاشاعت لاہور 1953) .5 دشت وفا (کتاب نما، لاہور 1963) .6 محیط(التحریر، لاہور 1976) .7 دوام (مطبوعات لاہور 1979) .8 لوح و خاک (اساطیر لاہور 1988) تحقیق و تنقید: .1 تہذیب و فن (پاکستان فاؤنڈیشن لاہور 1975) .2 ادب اور تعلیم کے رشتے (التحریر، لاہور 1974) .3 علامہ محمد اقبال ترتیب و ترجمہ: .1 انگڑائیاں (مرد افسانہ نگاروں کا انتخاب، ادارہ اشاعت اردو حیدرآباد دکن 1944) .2 نقوش لطیف (خواتین افسانہ نگاروں کا انتخاب، ادارہ اشاعت اردو حیدرآباد دکن 1944) .3 پاکستان کی لوک کہانیاں (ازمیریلن سرچ، ترجمہ، شیخ علی اینڈ سنز لاہور) .4 کیسر کیاری (مضامین، ڈرامے، تراجم، مکتبہ شعر و ادب، لاہور 1944 .5 منٹو کے خطوط بنام احمد ندیم قاسمی (ترتیب، کتاب نما، لاہور 1966 .6 نذیر حمید احمد خاں (ترتیب، مجلس ترقی ادب، لاہور 1977) میرے ہم سفر بچوں کا ادب: .1 تین ناٹک (پنجاب بک ایجنسی، لاہور 1944 .2 دوستوں کی کہانیاں (پنجاب بک ایجنسی، لاہور 1944 .3 نئی نویلی کہانیاں (پنجاب بک ایجنسی، لاہور 1944) قاسمی سے متعلق کتابیں اور خصوصی نمبر: .1 ندیم کی شاعری اور شخصیت (تحقیق) جمیل ملک۔
کہ) میرے پاؤں آنحضرت صلی اللہ علیہ و سلم کے قدم مبارک سے لگتے تھے، حضرت انس کہتے کہ جب صبح ہونے پر) خبیر والے (ہماری آمد سے بے خبر اپنے کھیتوں میں جانے کے لئے) اپنے پھاوڑے تھیلے (یعنی کھیتی باڑی کا سامان) لئے ہوئے (اپنے گھروں سے نکلے اور ہماری طرف آئے اور انہوں نے آنحضرت صلی اللہ علیہ و سلم کو دیکھا تو (چیخ چیخ کر) کہنے لگے، محمد صلی اللہ علیہ و سلم آ گئے، خدا کی قسم محمد صلی اللہ علیہ و سلم اور ان کے لشکر آ گئے، یہ کہتے ہوئے وہ بھاگ کھڑے ہوئے اور قلعہ میں پناہ گزیں ہو گئے، جب رسول کریم صلی اللہ علیہ و سلم نے ان کو اس طرح بھاگتے ہوئے دیکھا تو (گویا اس کو ان کی شکست سے تعبیر کرتے ہوئے اور از راہ تفاول) فرمایا اللہ بہت بڑا ہے، اللہ بہت بڑا ہے، خیبر برباد ہو گیا، اس میں کوئی شک نہیں، ہم (مسلمانوں کی جماعت یا انبیاء) جب کسی قوم کے میدان میں (جنگ کے لئے) اترتے ہیں تو اس ڈرائی گئی قوم کی صبح بڑی خراب ہو جاتی ہے۔
کیونکہ محمد رسول اللہ صلی اللہ علیہ وسلم نے جب اپنی بعثت کے فورا بعد دنیا کو اللہ کے آخری دین اسلام کی طرف بلایا اور اپنی رسالت کا اعلان کر کے دنیا والوں کو اپنی اطاعت کی دعوت دی اور رفتہ رفتہ مکہ کے لوگ آپ صلی اللہ علیہ وسلم کے حلقہ اطاعت میں داخل ہونے لگے اور اس طرح اللہ کے نام کا جھنڈا سربلند ہونے لگا تو مکہ کے کفار اس کو برداشت نہ کر سکے اور ان کی طرف سے مکہ مکرمہ کی وسیع سرزمین حلقہ بگوشان اسلام پر خدا واحد کا نام لینے کے جرم میں تنگ کر دی گئی چنانچہ اس وقت جب قریش مکہ کے مظالم انسانیت کی تمام حدوں کو پیچھے چھوڑ گئے اور پرستاران توحید پر ظلم وستم اور بربریت کی انتہا ہو گئی اور آنحضرت صلی اللہ علیہ وسلم نے مسلمانوں کو مکہ سے ہجرت کر کے چلے جانے کی اجازت دی تو یہ حبش ہی تھا جس نے اپنے ملک کے دروازے ان مظلوموں کے لئے پوری فراخدلی کے ساتھ کھول دیئے اور ان کو اپنی سرزمین پر انتہائی عزت واحترام کے ساتھ پناہ دی۔
ہجرت نبوی کے وقت سے، یا اسلام کی روشنی کے ظہور کے وقت سے اور یا وفات نبوی صلی اللہ علیہ وسلم کے وقت سے دو سو برس کی مدت مراد تھی اور ایک احتمال یہ بھی ہے کہ لفظ المأتین پر حرف لام عہد کے لئے ہے جس کا مطلب یہ ہے کہ قیامت کی علامتیں دو سو برس کی اس مدت کے بعد ظاہر ہونا شروع ہونگی جس کی ابتدا ہزار سال کے بعد سے ہوگی، مزید وضاحت کے لئے یوں کہا جا سکتا ہے کہ " دو سو برس " سے گویا بارہ سو برس مراد ہیں، اور یہ وہ زمانہ ہوگا جب قیامت کی چھوٹی نشانیاں ظاہر ہو چکی ہوں گی اور بڑی نشانیاں جیسے حضرت مہدی کے ظہور، حضرت عیسی علیہ السلام کے نزول، دجال کے نکلنے اور دوسری پے درپے علامتوں کے ظاہر ہونے یعنی سورج کے مشرق کے بجائے مغرب سے طلوع ہونے، دابہ الارض کے نکلنے اور یاجوج ماجوج کے ظاہر ہونے وغیرہ وغیرہ کا وقت قریب تر آجائے گا اور اہل علم محسوس کرنے لگیں گے کہ دنیا اپنی عمر کی آخری حدوں کو پہنچ گئی ہے۔
ہر اک شہکار کا ٭٭٭ جس کا اندر جنّت کے اندر سا ہو دیس سے ہٹ کر کون ٹھکانہ گھر سا ہو بیشک دل اس میں الجھے پر فتنہ وہ زن سا اور زمیں اور نہ زر سا ہو رحمت یزداں تک سے بھی وہ ڈر جائے جس کھیتی پر بادل ٹوٹ کے برسا ہو اس خطّے میں اچّھے دن کم کم آئیں تخت جہاں کا بھی حقدار کو ترسا ہو گنی بہت اور اپنی آن کا رکھوالا جس کا بیٹا ہو میرے یاور سا ہو اپنے یہاں گھر بار کے سب دکھ سہنے کو حوصلہ ہو تو ماجد وہ ساگر سا ہو ٭٭٭ جب ترا لطف نہاں یاد آئے موجۂ آب رواں یاد آئے تجھ سے خسارہ پیار میں پا کے سود نہ کوئی زیاں یاد آئے تیور جب بھی فلک کے دیکھوں تجھ ابرو کی کماں یاد آئے راج پاٹ جب دل کا جانچوں تجھ سا رشک شہاں یاد آئے ہاں ہاں ہر دو بچھڑے مجھ سے بزم تری کہ جناں یاد آئے چاند اور لہر کے ربط سے ماجد کس کا زور بیاں یاد آئے ٭٭٭ جس سے بن بھی آئے، رہے ہے۔
یعنی راوی نے حضور صلی اللہ علیہ وآلہ وسلم کا ارشاد گرامی نقل کرنے کے بعد یہ کہا کہ وسمی الحرب خدعۃ حاصل یہ کہ جب حضور صلی اللہ علیہ وآلہ وسلم نے یہ بشارت بیان فرمائی کہ مسلمانوں کو قیصر وکسری کے ملکوں پر فتح حاصل ہو جائے گی اور وہ ان کے اموال وجائیداد اور خزانوں پر قبضہ وتسلط پا لیں گے تو سب کے ذہن میں یہی بات آئی ہوگی کہ یہ چیزیں جنگ کے بغیر حاصل نہیں ہوں گی اور جنگ ایسی چیز ہے جو زیادہ تر دھوکہ اور فریب کی محتاج ہوتی ہے، اس لئے آپ صلی اللہ علیہ وآلہ وسلم نے اپنے صحابہ کو آگاہ فرمایا کہ جنگ کے موقع پر اس وہم میں نہ پڑ جانا کہ جنگی دھوکہ اور فریب عہد شکنی اور خیانت اور بد دیانتی کی قسم سے ہے، بلکہ اس حقیقت کو ذہن میں رکھنا کہ دشمنوں کے ساتھ برسر جنگ ہونے کی صورت میں حکمت عملی کے طور پر ایسے فریب اور حیلوں کو اختیار کرنا ضروری ہو جاتا ہے جو جنگ کے جیتنے اور طاقت ومدد حاصل کرنے میں بڑا دخل رکھتے ہیں۔