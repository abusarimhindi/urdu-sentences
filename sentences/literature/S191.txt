(مال ودولت کی اس قدر کثرت وفراوانی عبد الرحمن کے درجہ کمال کی راہ میں کسی نقصان کا باعث تھی یا نہیں ) حضرت کعب بولے : اگر عبدالرحمن اس مال ودولت میں اللہ کا حق یعنی زکوۃ وغیرہ ادا کرتے تھے تو پھر اس مال ودولت میں ان کے لئے کوئی نقصان اور خدشہ کی کوئی بات نہیں، حضرت ابو ذر نے حضرت کعب کی جو یہ بات سنی تواپنا عصا اٹھا کر ان کو مارا اور بولے : میں نے رسول اللہ صلی اللہ علیہ وسلم کو یہ فرماتے سنا ہے کہ اگر میں پاس اس پہاڑ (یعنی احدپہاڑ ) کے برابر سونا ہو اور میں اس کو اللہ کی راہ میں خرچ کروں تو اس کے باوجود کہ میرا وہ خرچ کرنا قبول کرلیا جائے میں بالکل پسند نہیں کروں گا کہ میں اس میں سے چھ اوقیہ (دوسوچالیس درہم کے برابر ) بھی سونا چھوڑ جاؤں، پھر حضرت ابو ذر نے حضرت عثمان غنی کو مخاطب کرکے کہا کہ میں تم کو اللہ کی قسم دے کر پوچھتا ہوں کہ بتاؤ تم نے بھی آنحضرت صلی اللہ علیہ وسلم کی زبان مبارک سے یہ ارشاد سنا ہے؟
*** تھرڈ ڈگری زندگی اس طرح گزری جیسے ریل میں سفر کرتے ہوئے کچھ بجلی کے کھمبے ایک.دو.تین.چار. کچھ ٹوٹے پھوٹے مکان گزر جائیں اور ان کے ساتھ ننھے بچوں کی ہنسی کی آوازیں کلکاریاں جوان عورتوں اور مردوں کے قہقہے خواہشوں کی کچّی لکڑیاں اور ان کا دھواں آنکھ کے آ نسو پیڑوں کے جھنڈ ایک.دو.تین.چار. نہ جانے کب سگنل کی ہلکی سی جنبش پٹری کی لکیروں کو تنہا چھوڑ دے نہ جانے کب کوئی سلو باؤلر بہت جلد اپنا اوور ختم کر دے (نوبال یا وائڈ کا اشارہ ضروری تو نہیں) اور سارا کھیل ختم ہو جائے چند تصویریں ایک.دو.تین.چار. کوئی میرے قدموں میںسرعت سے پھینک دے کوئی انجانا ہاتھ اور کوئی غیبی آواز ان تصویروں کو جوڑتی ہوئی کوئی کہانی گھڑ دے اور مجھ سے کہے "یہ کہانی تمھاری ہے" یہ چاند، سورج، ستارے بازار، گلی، نکڑ تم ہی ان کا محور ہو اتنے بڑے الزام کا بوجھ میریمٹی پر رکھ دے اور اس سے پہلے کہ میں ریل کی پٹریاں باؤلر کا گھومتا ہوا ہاتھ دیکھ سکوں اپنے قدموں میں پڑی ہوئی تصویروں کو اٹھا سکوں اتنا بڑا الزام ایسا اتہام. میں سوچنے کی کوشش کرتا ہوں۔
: 1- فی ظلال القرآن (قرآن کے زیر سایہ) 2- العدالۃ الاجتماعیۃ فی الاسلام (اسلام کا عدل اجتماعی) 3- مشاھد القیامۃ فی القرآن (قرآن میں قیامت کے مناظر) 4- التصویر الفنی فی القرآن (قرآن کے فنی پہلو) 5- معرکۃ الاسلام و الراسمالیۃ (اسلام اور سرمایہ داری کی کشمکش) 6- السلام العالمی و الاسلام 20 (عالمی امن اور اسلام) 7- دراسات اسلامیہ (اسلامی مقالات) 8- النقد الادبی: اصولہ و مناھجہ (ادبی تنقید کے اصول و مناہج) 9- نقد کتاب مستقبل الثقافۃ ("مستقبل الثقافۃ" پر تنقیدی نظر) 10- کتب و شخصیات (کتابیں اور شخصیتیں) 11- نحو مجتمع اسلامی (اسلامی معاشرے کے خدوخال) 12- امریکہ التی رایت (امریکہ جسے میں نے دیکھا) 13- اشواک (کانٹے ) 14- طفل من القریۃ (گاؤں کا بچہ) 15- المدینۃ المسحورۃ (سحر زدہ شہر) 16- الاطیاف الاربعۃ (چاروں بہن بھائیوں کے افکار و تخیلات کا مجموعہ) 17- القصص الدینیۃ (انبیاء کے قصے، باشتراک جودہ السمار) 18- قافلۃ الرقیق (مجموعہ اشعار) 19- حلم الفجر (مجموعہ اشعار) 20- الشاطئ المجھول (مجموعہ اشعار) 21- مھمۃ الشاعر فی الحیاۃ (زندگی کے اندر شاعر کا اصل وظیفہ) 22- معالم فی الطریق (نشان راہ، ہم نے اس کا نام جادہ و منزل تجویز کیا ہے۔
: ہوشیار از حافظؔ صہباز گسار جامش از زہر احل سرمایہ دار رہن ساقی خرقۂ پرہیز او می علاج ہول رستا خیز او نیست غیر از بادہ در بازار او از دو جام آشفتہ شد دستار او آں فقیہ ملّت می خوارگاں آں امام امت بی چار گاں نغمۂ جنگش دلیل انحطاط ہاتف او جبریل انحطاط مار گلزاری کہ دار و زہر ناب صید را اوّل ہمی آر و بخواب بی نیاز از محفل حافظ گزر الحدز از گو گوسفنداں الحذر ( اسرار خودی پہلا ایڈیشن) حافظؔ کی جادو بیانی پر عرفیؔ کی آتش بیانی کو فوقیت دی تھی: حافظؔ جادو بیاں شیرازی است عرفیؔؔ آتش بیاں شیرازی است ایں سوی ملک خودی مرّکب جہاند آں کناں آب رکن باد ماند ایں قتیل ہمّت مردانہ آں ز رمز زندگی بے گانہ روز محشر رحم اگر گوید بگیر عرفیا ! فردوس و حورا وحریر غیرت او خندہ برحورا زند پشت پا بر ّجنت المادیٔ زند بادہ زن با عرفی ہنگامہ خیز زندہ ! از صحبت حافظؔ گریز محمد اقبال "خودی" کا تصوّر لیے آئے تھے اور یہاں عالم بے خودی کا تھا، شاعر کو اپنے تصوّر اور نظریے کو مستحکم کرنا تھا۔
آج اس کے بدلے میں ہمیں یہاں کی ذلت و خواری اور سبکی و سزا مل رہی ہے تو وہ آرزو کریں گے کہ کاش ہمیں دنیا میں لوگوں پر وہ برتری و فوقیت اور عزت اور ریاست حاصل نہ ہوتی بلکہ ان کے مقابلہ میں ذلت و خواری اور کمتری ملتی جو یہاں کی ذلت و خواری سے کہیں کم و ہلکی ہوتی یہاں تک کہ ہمارے سر کے بالوں کو کسی بلند چیز سے باندھ کر ہمیں معلق کر دیا جاتا اور لوگ ہماری عزت و ریاست اور رفعت کی بجائے اس ذلت و کمتری کا مشاہدہ کرتے حدیث کا مقصد یہ تلقین کرنا ہے کہ اگر کسی شخص کے ذمہ کوئی خدمت سپرد کی جائے یا اس کو کسی جگہ کا یا کچھ لوگوں کا امیر و والی بنایا جائے تو وہ عدل انصاف کرے کہ عادل و منصف امیر و حاکم کے حق میں بہت زیادہ ثواب کی بشارتیں ہیں اور نہ کسی کے ساتھ ظلم و جور کا معاملہ کرے اور نہ کسی کی حق تلقی کرے کہ ظلم و جبر اور حق تلفی کرنے والوں کا یہ حشر ہو گا جو حدیث میں مذکور ہوا۔
ابو موسی نکلے اور مسجد میں بہت سے آدمیوں کو بیٹھے دیکھا ایک مجلس میں جس کو مجلس انصار کہتے تھے اور کہا میں نے رسول اللہ سے سنا کہ آپ فرماتے کہ اذن تین بار لینا چاہیے اگر اجازت ہو تو جاؤ نہیں تو لوٹ آؤ میں نے یہ حدیث حضرت عمر سے بیان کی انہوں نے کہا کہ اگر کسی اور نے یہ حدیث سنی ہو تو ان کو لے کر آؤ نہیں تو میں تم کو سزا دوں گا اگر تم میں سے کسی نے یہ حدیث سنی ہو تو میرے ساتھ چلے لوگ ابو سعید ابو موسی کے ساتھ آئے اور حدیث حضرت عمر سے بیان کی حضرت عمر نے ابو موسی سے کہا میں نے تم کو جھوٹا نہیں سمجھا لیکن میں ڈرا ایسا نہ ہو کہ لوگ آنحضرت پر باتیں جوڑ لیا کریں چھینک کا جواب دینے کا بیان محمد بن عمر بن حزم سے روایت ہے کہ رسول اللہ صلی اللہ علیہ و آلہ و سلم نے فرمایا کہ اگر کوئی شخص چھینکے تو اس کا جواب دو پھر اگر چھینکے تو جواب دو پھر چھینکے تو جھٹ کہہ دو تجھ زکام ہو گیا؟
اس کے بعد حضرت ابوبکر صدیق اور پھر حضرت عمر فاروق رضی اللہ عنہما کے سر مبارک کے سامنے کھڑا ہو اور ان کی خدمت میں سلام عرض کرے، اس کے بعد پھر آنحضرت صلی اللہ علیہ وآلہ وسلم کے سر مبارک کے سامنے پہلے کی طرح دست بستہ کھڑا ہو اور بہت ذوق و شوق کے ساتھ آپ صلی اللہ علیہ وآلہ وسلم کی خدمت میں سلام عرض کرے اور جو جو خواہش رکھتا ہو، آپ صلی اللہ علیہ وآلہ وسلم کے طفیل میں حق تعالی سے مانگے، وہاں سے ہٹ کر حضرت ابولبابہ رضی اللہ عنہ کے ستون کے پاس جس قدر ممکن ہو نوافل پڑھے اور توبہ و استغفار کرے اس کے بعد آثار نبویہ کی زیارت کرے جو معلمین بتا دیتے ہیں، اور جنت البقیع جائے وہاں صحابہ کرام اور اہل بیعت کے مزارات مقدسہ کی زیارت کرے پھر شہدائے احد خصوصا سید الشہداء حضرت امیر حمزہ رضی اللہ عنہ کی قبر کی زیارت کرے اور ان تمام مشاہد و مزارات پر فاتحہ پڑھے اور شنبہ کے دن یا جس دن ممکن ہو مسجد قبا کی زیارت کرے اور دو رکعت نماز بہ نیت تحیۃ المسجد پڑھے۔
اور حضور صلی اللہ علیہ و آلہ و سلم نے قافلہ اور قیدیوں کو اپنے قبضہ میں لیا، قریشیوں نے پھر آپ کے پاس قاصد بھیجا کہ ان دونوں قیدیوں کا فدیہ لے لیجئے مگر آپ نے فرمایا کہ میرے دونوں صحابی سعد بن ابی وقاص اور عتبہ بن غزوان رضی اللہ عنہما جب آ جائیں تب آؤ مجھے ڈر ہے کہ تم انہیں ایذاء نہ پہنچاؤ چنانچہ جب وہ آ گئے تو آپ نے فدیہ لے لیا اور دونوں قیدیوں کو رہا کر دیا حکم بن کیسان رضی اللہ عنہ تو مسلمان ہو گئے اور حضور صلی اللہ علیہ و آلہ و سلم کی خدمت میں ہی رہ گئے آخر بیر معونہ کی لڑائی میں شہید ہوئے (رضی اللہ عنہ ) ہاں عثمان بن عبد اللہ مکہ واپس گیا اور وہیں کفر میں ہی مرا، ان غازیوں کو یہ آیت سن کر بڑی خوشی حاصل ہوئی اور حضور صلی اللہ علیہ و آلہ و سلم کی ناراضگی کی وجہ سے حرمت والے مہینوں کی بے ادبی کے سبب سے دوسرے صحابی کی چشمک کی بنا پر کفار کے طعنہ کے باعث جو رنج و غم ان کے دلوں پر تھا۔
جگہ جگہ تاریخی عمارتوں کی سر بہ فلک برجیاں اور گنبد، گہرے فیروزی رنگ اور سنہری نقش و نگار سے جھلملاتے ہوئے شہر کے بیچوں بیچ والتوا کے سبک خرام پانیوں پر چھوٹے بڑے تاریخی پل، مجسمے ہی مجسمے، آرٹ اور فن کی نمائشیں، سرمئی پتھروں کی چمکتی ہوئی مسطح سڑکیں، سیاحوں کے ٹھٹھ کے ٹھٹھ، دھوپ کی ہلکی ہلکی کرنوں میں جسم کھولے پری زاد، چاہے اور چاہے جانے کی آرزوؤں سے پھولوں کی طرح کھلے چہرے، بدن بہ بدن، دست بہ دست، برق رفتار زمین دوز گاڑیاں، فٹ پاتھوں پر جرمنی، ہنگری، پولسطائی، فرانسیسی اور طرح کے یورپی چیزوں کی ریل پیل، زمزلینا (آئسکریم) کھاتے اور اٹھکیل کرتے بچوں کے غول کے غول، جگہ جگہ پھول والوں، سگار والوں اور آرٹ کی اشیاء بیچنے والوں کے گول کیوئسک، نیشنل تھیٹر، میجک سنٹر اور دوسرے ڈراموں کے اشتہاروں کے ساتھ ساتھ صدر ہاول کی مسکراتی ہوئی شبیہ، کہیں کہیں اسٹالن کا مرجھایا ہوا چہرہ، سیوک نورم کے قد آدم اشتہارات، انتخابات کا شور و غوغا باجے تاشے، انسانی آزادی اور جمہوریت کے شکستہ آئینوں کو جوڑنے کی حوصلہ مندانہ کوششیں، غرض کہ ایسی گہما گہمی تھی کہ دیکھتے بنتا تھا۔
حضرت موسی علیہ السلام نے کہا ! تمہاری امت اتنی ( نمازیں ادا کرنے کی بھی ) طاقت نہیں رکھتی، تم پھر اپنے پروردگار کے پاس جاؤ اور مزید تخفیف کی درخواست کرو ! آنحضرت صلی اللہ علیہ وسلم نے فرمایا : میں اسی طرح اپنے پروردگار اور حضرت موسی علیہ السلام کے درمیان آتا جاتا رہا ( اور تخفیف کا سلسلہ اسی طرح جاری رہا کہ میری درخواست پر ہر مرتبہ پانچ نمازیں کم کر دی جاتیں ) ! رات دن میں فرض تو یہ پانچ نمازیں ہیں لیکن ان میں سے ہر نماز کا ثواب دس نمازوں کے برابر ہے، اس طرح یہ پانچ نمازیں ثواب میں پچاس نمازوں کے برابر ہیں اور ہمارا اصول یہ ہے کہ ) جس شخص نے نیکی کا قصد کیا اور اس کو ( کسی شرعی عذر یا کسی دوسری رکاوٹ کے سبب ) پورا نہ کر سکا تو اس کے حساب میں ( صرف اس قصد ہی کی وجہ سے ) ایک نیکی لکھ دی جاتی ہے اور اگر اس قصد کے بعد اس نے اس نیکی کو کر لیا تو اس کے حساب میں وہ نیکی دس گنا لکھی جاتی ہے۔
رہی یہ بات کہ بعض صحابہ کے درمیان جو باہمی نزع ہوا، یا باہمی جنگ و جدل کے نوبت آئی تو اس پر بحث و تمحیص کرنا اور اس کوئی نتیجہ نکال کر کسی کی تنقیص کرنا ہمارا مقام نہیں ہے، وہ سارے معاملات ان کے اپنے اجتہاد سے تعلق رکھتے ہیں، ان میں سے کوئی بھی صحابی ایسا نہیں تھا جس نے ان معاملات میں نفسانی تقاضوں یا دنیاوی اغراض کے تحت شرکت کی ہو، وہ سب صحابہ اپنے اپنے موقف کے درست اور جائز ہونے کا اعتقاد رکھتے تھے اور اپنی باہمی لڑائیوں اور تنازعات کی بنا پر ان میں سے کوئی عدول کے زمرہ سے خارج نہیں ہو گا اور نہ اس کی حیثیت اور اس کے مرتبہ میں کوئی نقص آیا، مختصر یہ کہ اہل سنت و جماعت کا مسلک یہ ہے کہ ان کے بارے میں زبان کھولتے وقت محتاط رہا جائے، ان کے حق میں منہ سے وہی بات نکالی جائے جو تعریف اور بھلائی کی ہو، اگر ان میں سے کسی کے متعلق کوئی ایسی چیز منقول ہو جو بظاہر تعریف کے کام کے خلاف نظر آتی ہو تو اس سے نظر کیا جائے۔
سنو میری دونوں آنکھوں نے دیکھا اور میرے ان دونوں کانوں نے سنا اور میرے اس دل نے اسے خوب یاد رکھا ہے کہ رسول اللہ صلی اللہ علیہ و سلم نے فرمایا جو شخص کسی سختی والے کو ڈھیل دے یا معاف کر دے، اللہ تعالی اسے اپنے سایہ میں جگہ دے گا، مسند احمد کی ایک روایت میں ہے کہ رسول اللہ صلی اللہ علیہ و سلم نے مسجد آتے ہوئے زمین کی طرف اشارہ کر کے فرمایا جو شخص کسی نادار پر آسانی کر دے یا اسے معاف کر دے اللہ تعالی اسے جہنم کی گرمی سے بچا لے گا، سنو جنت کے کام مشقت والے ہیں اور خواہش کے خلاف ہیں، اور جہنم کے کام آسانی والے اور خواہش نفس کے مطابق ہیں، نیک بخت وہ لوگ ہیں جو فتنوں سے بچ جائیں، وہ انسان جو غصے کا گھونٹ پی لے اس کو اللہ تعالی ایمان سے نوازتا ہے، طبرانی میں ہے جو شخص کسی مفلس شخص پر رحم کر کے اپنے قرض کی وصولی میں اس پر سختی نہ کرے اللہ بھی اس کے گناہوں پر اس کو نہیں پکڑتا یہاں تک کہ وہ توبہ کرے۔
شان نزول : یہ آیت ان حضرات کے حق میں نازل ہوئی جو مکّہ مکرّمہ میں تھے اور انہوں نے اسلام کا اقرار کیا تو اصحاب رسول صلی اللہ علیہ و آلہ و سلم نے انہیں لکھاکہ محض اقرار کافی نہیں جب تک ہجرت نہ کرو ان صاحبوں نے ہجرت کی اور بقصد مدینہ روانہ ہوئے، مشرکین ان کے درپے ہوئے اور ان سے قتال کیا بعض حضرات ان میں سے شہید ہو گئے بعض بچ آئے ان کے حق میں یہ دو آیتیں نازل ہوئیں اور حضرت ابن عباس رضی اللہ تعالی عنہما نے فرمایا کہ مراد ان لوگوں سے سلمہ بن ہشّام اور عیّاش بن ابی ربیعہ اور ولید بن ولید اور عمّار بن یاسر وغیرہ ہیں جو مکّہ مکرّمہ میں ایمان لائے اور ایک قول یہ ہے کہ یہ آیت حضرت عمّار کے حق میں نازل ہوئی جو خدا پرستی کی وجہ سے ستائے جاتے تھے اور کفّار انہیں سخت ایذائیں پہنچاتے تھے اور ایک قول یہ ہے کہ یہ آیتیں حضرت عمر رضی اللہ تعالی عنہ کے غلام حضرت مہجع بن عبداللہ کے حق میں نازل ہوئیں جو بدر میں سب سے پہلے شہید ہونے والے ہیں۔
شکیل الرحمن نے ان معصوم بچوں کے کرداروں کی اہمیت کا احساس دلانے کے لئے مارک ٹوئین ) ) کے "ہککل بری فن"، ہنری جیمس کے "منیری"، ڈی ایچ لارنس کے "ارسولا" اور رابندر ناتھ ٹیگور کے "پھاٹک چکرورتی" جیسے مشہور و معروف کرداروں سے مشابہ قرار دیا ہے اور اس کے بعد ان کے ذہن اور نفسیات کے مختلف پہلوؤں مثلا بچّے کی عقیدت، ہیرو پسندی، الجھن، حیرت، صدمہ، معصوم تجربہ، فطری تصادم، ہیرو کی غلطی کا احساس، اذیت ناک صدمہ، نفسیاتی رد عمل، نفسیاتی آسودگی، نفسیاتی کشمکش، دوستی، ذہن میں نئی فضا کی تشکیل، صدمہ اور آرزو مندی، اداسی، المیہ، احتجاج، نفسیاتی شعاعیں، آرزو، ذہنی آسودگی اور مسرت، اندیشہ، نفسیاتی سکون، ہمدردی اور غرور غیر محسوس متحرک قوت، ذہن کی چوٹ اور معصوم ارتفاعی اظہار، تاریکی کا احساس، ذہنی چوٹ کا رد عمل، یاس آمیز سکون اور غمگین متانت، سکون قلب، جذباتی رد عمل، مکالمے، للچائی نظر شک و شبہ، احساس کمتری وغیرہ کا جائزہ پیش کرتے ہوئے یہ بتانے کی کوشش کی ہے کہ پریم چند نے کس طرح ان کرداروں کی معصوم اداؤں اور نفسیات کے اظہار سے اپنے افسانوں میں نئی روح پھوک دی ہے۔
میکشؔ جو کسی کو دعا نہیں دیتا جب دل میں میرے قدر وفا اور بڑھ گئی شرمندگی اہل جفا اور بڑھ گئی غنچے کی شکل میں بڑے معصوم تھے مگر جب پھول بن گئے تو حیا اور بڑھ گئی گلدستۂ حیات کی رعنائیاں نہ پوچھ اب زینت بہار قضا اور بڑھ گئی جب ترک مئے کیا تری زلفوں کی چھاؤں میں توبہ شکن گھٹا کی ادا اور بڑھ گئی جام بقا وہ پی کے ہوئے اس طرح نہاں انساں کی قدر بعد فنا اور بڑھ گئی ساحل شناس غم ہوئی جب کشتی حیات دیوانگی موج بلا اور بڑھ گئی راہ وفا میں لپٹا ہوا دیکھ کر مجھے میکشؔ کسی کی طرز جفا اور بڑھ گئی زندگی کی سخت زنجیروں میں جکڑا دیکھ کر آج تم بھی ہنس رہے ہو مجھ کو تنہا دیکھ کر اب تو وہ بھی مجھ سے کتراکر گزر جانے لگے میرے ماحول پریشانی کا نقشا دیکھ کر حوصلہ کس میں تھا جو دیتا برابر کا جواب صبر کرنا ہی پڑا ان کا رویّا دیکھ کر آج تجھ کو بھی ہنسی آنے لگی اے باغباں نوجواں پھولوں کے ارمانوں کو پیاسا دیکھ کر اہل ساحل رو رہے ہیں۔
میں نے کہا ضرور تو حضرت علی رضی اللہ عنہ برتن جھکا کر اپنے (داہنے) ہاتھ پر پانی ڈالا اور اس کو دھویا پھر داہنا ہاتھ برتن میں ڈال کر پانی لیا اور بائیں ہاتھ پر ڈال کر دونوں ہاتھوں کو پہنچوں تک دھویا پھر کلی کی اور ناک میں پانی ڈالا اس کے بعد دونوں ہاتھ برتن میں ڈال کر چلو بھر کر پانی لیا اور اپنے منہ پر ڈالا پھر دونوں انگوٹھوں کو کانوں کے اندر سامنے کے رخ پر پھیرا پھر دوسری مرتبہ ایسا ہی کیا پھر داہنے ہاتھ میں ایک چلو پانی لے کر پیشانی پر ڈالا اور اس کو چہرہ پر بہتا ہوا چھوڑ دیا پھر تین مرتبہ دونوں ہاتھ کہنیوں تک دھوئے پھر سر پر اور کانوں کی پشت پر مسح کیا پھر دونوں ہاتھ برتن میں ڈال کر چلو بھر پانی اپنے پاؤں پر مارا اس حال میں کہ وہ پاؤں میں جوتا پہنے ہوئے تھے اور اس چلو کے پانی سے پاؤں رگڑ کر دھوئے ابن عباس رضی اللہ عنہ کہتے ہیں کہ میں نے حضرت علی رضی اللہ عنہ سے پوچھا کہ کیا پاؤں دھونا آپ نے جوتا پہنے پہنے کیا تھا؟
وہ صدقہ ہے" فرائض کا بیان جس کا کوئی بھی وارث نہ ہو اس کا ترکہ بیت المال کے مصرف میں دیدیا جائے " اور حضرت بریدہ کہتے ہیں کہ قبیلہ خزاعہ کا ایک شخص مر گیا تو اس کی میراث نبی کریم صلی اللہ علیہ وسلم کے پاس لائی گئی آپ صلی اللہ علیہ وسلم نے فرمایا کہ اس کا کوئی وارث تلاش کرو (یعنی پہلے تو ذوی الفروض اور عصبات میں سے کوئی وارث ڈھونڈو اگر ان میں سے کوئی وارث نہ ملے تو) چاہے کوئی ذی رحم ہی وارث ہو چنانچہ تلاش کے بعد نہ تو ذوی الفروض وعصبات میں سے کوئی وارث پایا گیا اور نہ ذی رحم اس لئے رسول کریم صلی اللہ علیہ وسلم نے فرمایا کہ قبیلہ خزاعہ کے کسی بڑے بوڑھے کو دیدو (ابوداؤد) اور ابوداؤد ہی کی ایک اور روایت میں یوں ہے کہ آپ صلی اللہ علیہ وسلم نے فرمایا کہ قبیلہ خزاعہ کے کسی بوڑھے کو دیکھو ( اور اس کو یہ میراث دیدو) تشریح: اس حدیث کی وضاحت بھی وہی ہے جو اوپر کی حدیث میں کی گئی ہے کہ اس شخص کا چونکہ کوئی بھی وارث نہیں تھا۔
٭٭ احمد بن عبدۃ، عبدالوارث بن سعید، ایوب، ابو زبیر، حضرت جابر بن عبداللہ سے روایت ہے کہ نبی کریم صلی اللہ علیہ و آلہ و سلم نے اپنے صحابہ کو صلوۃ الخوف پڑھائی پہلے سب کے ساتھ رکوع کیا پھر رسول اللہ صلی اللہ علیہ و آلہ و سلم اور آپ کے ساتھ والی صف نے سجدہ کیا باقی کھڑے رہے جب اگلی صف سجدے سے اٹھی تو دوسروں نے اپنے طور پر دو سجدے کئے پھر اگلی صف پیچھے ہو کر دوسری صف والوں کی جگہ کھڑی ہو گئی اور پچھلی صف درمیان میں سے آگے بڑھی اور پہلی صف کی جگہ کھڑی ہو گئی تو نبی کریم صلی اللہ علیہ و آلہ و سلم نے سب کے ساتھ رکوع کیا پھر نبی کریم صلی اللہ علیہ و آلہ و سلم اور آپ کے ساتھ والی صف نے سجدہ کیا جب انہوں نے سجدہ سے سر اٹھایا تو باقیوں نے دو سجدے اپنے طور پر کر لئے اور سب نے نبی کریم صلی اللہ علیہ و آلہ و سلم کے ساتھ رکوع کیا اور ہر طائفہ نے اپنے طور پر دو سجدے کئے اور دشمن قبلہ کی طرف تھا۔
کرسٹوفر نورس لکھتے ہیں، '   .   ,  ,   , .    ,     . , ,  .   ,    ,   '' ''   . .  .   ,    ,   - - . (,19) نارنگ صاحب اس اقتباس سے متاثر ہو کر کیا کمال دکھا رہے ہیں۔
کیا اس پر بدکتے ہو کہ تم سمجھائے گئے بلکہ تم حد سے بڑھنے والے لوگ ہو (20) اور شہر کے پرلے کنارے سے ایک مرد دوڑتا آیا بولا، اے میری قوم! بھیجے ہوؤں کی پیروی کرو، (21) ایسوں کی پیروی کرو جو تم سے کچھ نیگ (اجر) نہیں مانگتے اور وہ راہ پر ہیں، (22) اور مجھے کیا ہے کہ اس کی بندگی نہ کروں جس نے مجھے پیدا کیا اور اسی کی طرف تمہیں پلٹنا ہے، (23) کیا اللہ کے سوا اور خدا ٹھہراؤں کہ اگر رحمن میرا کچھ برا چاہے تو ان کی سفارش میرے کچھ کام نہ آئے اور نہ وہ مجھے بچا سکیں، (24) بیشک جب تو میں کھلی گمراہی میں ہو (25) مقرر میں تمہارے رب پر ایمان لایا تو میری سنو (26) اس سے فرمایا گیا کہ جنت میں داخل ہو کہا کسی طرح میری قوم جانتی، (27) جیسی میرے رب نے میری مغفرت کی اور مجھے عزت والوں میں کیا (28) اور ہم نے اس کے بعد اس کی قوم پر آسمان سے کوئی لشکر نہ اتارا اور نہ ہمیں وہاں کوئی لشکر اتارنا تھا، (29) وہ تو بس ایک ہی چیخ تھی۔
کیونکہ اگر ان کے مطالبہ کے بارے میں یہ کہا جائے کہ وہ آنحضرت صلی اللہ علیہ وسلم کی اس حدیث اور آپ صلی اللہ علیہ وسلم کے اس عمل سے قطعا لاعلم تھیں تو یہ بات بعید از حقیقت ہوگی اور اگر یہ کہا جائے کہ بہرحال ممکن ہے کہ ان کو آنحضرت صلی اللہ علیہ وسلم سے یہ ارشاد سننے کا اتفاق نہ ہوا ہو تو پھر یہ سوال کھڑا ہوتا ہے کہ جب حضرت ابوبکر صدیق رضی اللہ تعالی عنہ نے ان کے سامنے آنحضرت صلی اللہ علیہ وسلم کا یہ ارشاد بیان فرمایا اور دوسرے صحابہ کرام نے بھی اس کی تصدیق کی تو پھر انہوں نے اس بات کو قبول کرنے سے کیوں انکار کیا اور حضرت ابوبکر صدیق رضی اللہ تعالی عنہ کے ساتھ اس قدر ناراضگی کی صورت کیوں اختیار کی یا اگر ناراضگی کی صورت اس حدیث کو سننے سے پہلے پیدا ہوچکی تھی تو سننے کے بعد انہوں نے اس کو ختم کیوں نہیں کیا جس نے اتنا طول کھینچا کہ وہ زندگی کے آخری لمحہ تک حضرت ابوبکر صدیق رضی اللہ تعالی عنہ سے ترک سلام و کلام پر قائم رہیں۔
کیونکہ محمد رسول اللہ صلی اللہ علیہ و سلم نے جب اپنی بعثت کے فورا بعد دنیا کو اللہ کے آخری دین اسلام کی طرف بلایا اور اپنی رسالت کا اعلان کر کے دنیا والوں کو اپنی اطاعت کی دعوت دی اور رفتہ رفتہ مکہ کے لوگ آپ صلی اللہ علیہ و سلم کے حلقہ اطاعت میں داخل ہونے لگے اور اس طرح اللہ کے نام کا جھنڈا سربلند ہونے لگا تو مکہ کے کفار اس کو برداشت نہ کر سکے اور ان کی طرف سے مکہ مکرمہ کی وسیع سرزمین حلقہ بگوشان اسلام پر خدا واحد کا نام لینے کے جرم میں تنگ کر دی گئی چنانچہ اس وقت جب قریش مکہ کے مظالم انسانیت کی تمام حدوں کو پیچھے چھوڑ گئے اور پرستاران توحید پر ظلم و ستم اور بربریت کی انتہا ہو گئی اور آنحضرت صلی اللہ علیہ و سلم نے مسلمانوں کو مکہ سے ہجرت کر کے چلے جانے کی اجازت دی تو یہ حبش ہی تھا جس نے اپنے ملک کے دروازے ان مظلوموں کے لئے پوری فراخدلی کے ساتھ کھول دیئے اور ان کو اپنی سرزمین پر انتہائی عزت و احترام کے ساتھ پناہ دی۔
گئے، اور اہل طائف کو کلمہ حق کی طرف دعوت دی، اور متواتر ایک ماہ تک ان کی تبلیغ و ہدایت میں مصروف رہے، مگر انہوں نے آپ کی ایک بات نہیں سنی اور کسی ایک شخص کو بھی قبول حق کی توفیق نہیں ہوئی، بلکہ ظالموں نے اپنے بچوں اور اوباش لوگوں کو آپ صلی اللہ علیہ وآلہ وسلم کے پیچھے لگا دیا کہ جس قدر ہو سکے آپ صلی اللہ علیہ وآلہ وسلم کو ایذاء پہنچائیں چنانچہ ان بدبختوں نے آپ صلی اللہ علیہ وآلہ وسلم پر پتھر برسانے شروع کیے جس سے سردار دو عالم صلی اللہ علیہ وآلہ وسلم کے قدم شریف زخمی ہو جاتے تھے اور اتنا خون بہتا تھا کہ آپ صلی اللہ علیہ وآلہ وسلم کے نعلین مبارک اس سے بھر جاتے تھے، جب آپ صلی اللہ علیہ وآلہ وسلم پتھر کے زخموں سے چور ہو کر گر پڑتے تھے تو وہ لوگ آپ صلی اللہ علیہ وآلہ وسلم کے دونوں بازو پکڑ کر کھڑا کر دیتے تھے اور آپ صلی اللہ علیہ وآلہ وسلم آگے چلتے تو پھر پتھراؤ شروع کر دیتے تھے، اور خوش ہو کر تالیاں بجاتے اور قہقہے لگاتے تھے۔
 اور جب تم دیکھو کہ لوگ ہماری نشانیوں کے بارے میں بے ربط بحث کر رہے ہیں تو ان سے کنارہ کش ہو جاؤ یہاں تک کہ وہ دوسری بات میں مصروف ہو جائیں اور اگر شیطان غافل کر دے تو یاد آنے کے بعد پھر ظالموں کے ساتھ نہ بیٹھنا  اور صاحبان تقوی پر ان کے حساب کی کوئی ذمہ داری نہیں ہے لیکن یہ ایک یاددہانی ہے کہ شاید یہ لوگ بھی تقوی اختیار کر لیں  اور ان لوگوں کو چھوڑ دو جنہوں نے اپنے دین کو کھیل تماشہ بنا رکھا ہے اور انہیں زندگانی دنیا نے دھوکہ میں مبتلا کر دیا ہے اور ان کو یاد دہانی کراتے رہو کہ مبادا کوئی شخص اپنے کئے کی بنا پر ایسے عذاب میں مبتلا ہو جائے کہ اللہ کے علاوہ کوئی سفارش کرنے والا اور مدد کرنے والا نہ ہو اور سارے معاوضے اکٹھا بھی کر دے تو اسے قبول نہ کیا جائے یہی وہ لوگ ہیں جنہیں ان کے کرتوت کی بنا پر بلاؤں میں مبتلا کیا گیا ہے کہ اب ان کے لئے گرم پانی کا مشروب ہے اور ان کے کفر کی بنا پر دردناک عذاب ہے۔