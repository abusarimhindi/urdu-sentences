" مال غنیمت کی تقسیم اور اس میں خیانت کرنے کا بیان ابو جہل کے قتل کا واقعہ " حضرت عبدالرحمن ابن عوف کہتے ہیں کہ غزوہ بدر کے دن میں ( دشمن کی مقابل ) صف میں کھڑا تھا، جب میں نے دائیں بائیں نظر ڈالی تو کیا دیکھتا ہوں کہ میں دو انصار لڑکوں کے درمیان کھڑا ہوں، جو بالکل نو عمر تھے، مجھے یہ تمنّا ہوئی کہ کاش (اس وقت ) میں ان دونوں سے زیادہ طاقتور اور تجربہ کار دو آدمیوں کے درمیان کھڑا ہوتا (یعنی) میں نے دونوں نو عمروں کو حوصلہ اور شجاعت کے اعتبار سے بے وقعت جانا اور یہ خیال کیا کہ چونکہ یہ نو عمر اور نا آزمودہ کار ہیں، اس لئے ہو سکتا ہے کہ دشمن کے حملہ کی تاب نہ لائیں اور معرکہ کے وقت بھاگ کھڑے ہوں جس سے میری ذات کو بھی بٹہ لگے، میں انہیں خیال میں غلطاں وپیچاں تھا کہ ) ( اچانک ان دونوں میں سے ایک نے مجھے ٹہوکا دیا اور کہا کہ " چچا جان ! کیا آپ ابو جہل کو پہچانتے ہیں، وہ کونسا ہے اور کہاں ہے؟
(3) اس میں وہ تمام آیتیں جمع کی گئی تھیں جن کی تلاوت منسوخ نہیں ہوئی تھی، (4) اس نسخہ کو لکھوانے کا مقصد یہ تھا کہ ایک مرتّب نسخہ تمام امّت کی اجماعی تصدیق کے ساتھ تیار ہو جاۓ، تاکہ ضرورت پڑنے پر اس کی طرف رجوع کیا جا سکے، حضرت ابو بکرؓ کے لکھواۓ ہوۓ یہ صحیفے آپؐ کی حیات میں آپ کے پاس رہے، پھر حضرت عمرؓ کے پاس رہے، حضرت عمرؓ کی شہادت کے بعد انہیں امّ المؤمنین حضرت حفصہ رضی اللہ عنہا کے پاس منتقل کر دیا گیا، پھر حضرت حفصہؓ کی وفات کے بعد مروان بن الحکم نے اسے اس خیال سے نذر آتش کر دیا کہ اس وقت حضرت عثمانؓ کے تیار کراۓ ہوۓ مصاحف تیار ہو چکے تھے، اور اس بات پر امّت کا اجماع منعقد ہو چکا تھا کہ رسم الخط اور سورتوں کی ترتیب کے لحاظ سے ان مصاحف کی پیروی لازم ہے، مروان بن الحکم نے سوچا کہ اب کوئی ایسا نسخہ باقی نہ رہنا چاہیے جو اس رسم الخط اور ترتیب کے خلاف ہو، (فتح الباری /) حضرت عثمانؓ کے عہد میں جمع قرآن :۔
(ابو داؤد) تشریح بعض لوگوں نے حضرت عائشہ صدیقہ پر نعوذ باللہ زنا کا بہتان لگایا تھا اور آنحضرت صلی اللہ علیہ و سلم کے دل میں بھی اس کی طرف سے کچھ شک پڑھ گیا تھا لیکن اللہ تعالی نے ان کی برات نازل کی جس سے یہ ثابت ہو گیا کہ ان کے دامن عفت و عصمت پر تہمت کے جو چھینٹے ڈالے گئے ان کا تعلق محض ایک سازش اور چند لوگوں کی مفسدہ پردازی سے تھا، چنانچہ جب حضرت عائشہ کی عفت و پاکدامنی کے ثبوت میں آیتیں نازل ہوئیں جو سورہ نور میں ہیں تو آنحضرت صلی اللہ علیہ و سلم نے منبر پر کھڑے ہو کر ایک خطبہ ارشاد فرمایا اور یہ اعلان کیا کہ اللہ تعالی نے حرم نبوی صلی اللہ علیہ و سلم کی تقدیس و حرمت کی لاج رکھ لی ہے اور عائشہ کو عفت مآب و پاک دامن قرار دیا ہے اور اس کے ثبوت میں آپ نے نازل ہونے والی آیتوں کا ذکر کیا پھر منبر سے اترتے ہی آپ نے ان لوگوں پر حد قذف تہمت لگانے کی شرعی سزا کہ وہ اسی کوڑے ہیں۔
:          .  -   .         , ,   .        ,  ,        .  ,           .    - ,   -         . , 18-19). ) گوپی چند نارنگ کی کتاب کے اس اقتباس پر غور کریں : "دریدا فلسفے کو بحیثیت ضابطہ علم یہ آمرانہ درجہ دینے کو تیار نہیں کہ فکر انسانی کے جملہ حقوق فلسفے کے نام محفوظ کر دیے جائیں۔
: ﴿ ینسآء النبی لستن کأحد من النسآء إن اتقیتن فلا تخضعن بالقول فیطمع الذی فی قلبہ مرض وقلن قولا معروفا، وقرن فی بیوتکن ولا تبرجن تبرج الجاھلیۃ الأولی وأقمن الصلاۃ و أتین الزکاۃ وأطعن اللّہ ورسولہ إنما یریداللّہ لیذھب عنکم الرجس أھل البیت ویطھرکم تطھیرا واذکرن ما یتلی فی بیوتکن من آیات اللّہ والحکمۃ إن اللّہ کان لطیفا خبیرا ﴾32:32-34 (اے نبی کی بیویو! تم عام عورتوں کی طرح نہیں ہو، اگر تم پرہیز گاری اختیار کرو تو نرم لہجے سے بات نہ کرو کہ جس کے دل میں روگ ہو وہ کوئی برا خیال کرے اور ہاں قاعدے کے مطابق کلام کرو، اور اپنے گھروں میں قرار سے رہو اور قدیم جاہلیت کے زمانے کی طرح اپنے بناؤ کا اظہار نہ کرو اور نماز ادا کرتی رہو اور زکوۃ دیتی رہو اور اللہ اور اس کے رسول کی اطاعت گزاری کرو، اللہ تعالی یہی چاہتا ہے کہ اے نبی کی گھر والیو! تم سے وہ ہر قسم کی گندگی کو دور کر دے اور تمہیں خوب پاک کر دے، اور تمہارے گھروں میں جو اللہ کی آیتیں اور رسول کی جو احادیث پڑھی جاتی ہیں۔
آنکھوں میں امید کی روشنی کے دیئے سے جلاتی کبھی دل کے زم زم سے چھینٹے اڑاتی وہ میرے ہی چھینٹوں سے مجھ کو بھگو کر جو ہنستی تو جیسے مرے دل کا صحرا کھجوروں کے سرسبز میٹھے پھلوں والے اونچے درختوں کی ٹھنڈک میں ساری بہاریں سمیٹے ہوئے مسکراتا مرے دل کا صحرا کھجوروں کے سرسبز میٹھے پھلوں والے اونچے درختوں کی ٹھنڈک میں ساری بہاریں سمیٹے ہوئے مسکراتا تو دہکے ہوئے گرم سورج کے سینے میں بھی پھول سے کھلنے لگتے مگر ایک دن کیا ہوا جانے کیسے ہوا وہی بھولی بھالی سی صحرائی خواہش مجھے چھوڑ کر چاند میں جا بسی پتھروں کے نگر میں وہ جاتے ہوئے میرے صحرائے دل کو بھی ہمراہ لیتی گئی اس کے بدلے میں وہ مہرباں میری آنکھوں کو کوئی سمندر عطا کر گئی تب سے آنکھوں کو بخشا ہوا یہ سمندر سدا چاند کی سمت امنڈتا، چھلکتا ہمکتا ہی رہتا ہے! سرسوں کا کھیت یہ بے انت میدان میدان میں کیاریاں ہر کیاری میں ہریالیوں کی قطاریں یہ پودوں کی ہریالیاں اپنی ساری نمو پیلے پھولوں کو دے کر انہیں اپنے سر پر سجائے ہوئے جھومتی ہیں۔
احمد بن صالح، ابن وہب، عمرو، ابن حارث، ابن ابی ہلال، عیاض بن عبداللہ بن سعد بن ابی سرح، حضرت ابو سعید خدری رضی اللہ عنہ سے روایت ہے کہ رسول صلی اللہ علیہ و آلہ و سلم نے منبر پر سورہ صٓ پڑھی جب آپ صلی اللہ علیہ و آلہ و سلم آیت سجدہ پر پہنچے تو آپ صلی اللہ علیہ و آلہ و سلم منبر سے اترے اور سجدہ کیا اور باقی لوگوں نے بھی آپ صلی اللہ علیہ و آلہ و سلم کے ساتھ سجدہ کیا اگلے دن آپ صلی اللہ علیہ و آلہ و سلم نے پھر یہی سورت پڑھی جب آپ صلی اللہ علیہ و آلہ و سلم آیت سجدہ پر پہنچے تو لوگ سجدہ کے لیے تیار ہو گئے آپ صلی اللہ علیہ و آلہ و سلم نے فرمایا یہ سجدہ تو ایک نبی کی توبہ تھی لیکن اب میں دیکھ رہا ہوں کہ تم لوگ سجدے کے لیے تیار ہو گئے ہو پس آپ صلی اللہ علیہ و آلہ و سلم منبر سے اترے اور آپ صلی اللہ علیہ و آلہ و سلم نے اور تمام لوگوں نے سجدہ کیا۔
اس بارے میں کہ جب مسجد میں داخل ہو تو کیا کہے علی بن حجر، اسماعیل بن ابراہیم، لیث، عبداللہ بن حسن، اپنی والدہ فاطمہ بنت حسین سے اور وہ اپنی دادی فاطمہ کبری سے نقل کرتے ہیں کہ رسول اللہ صلی اللہ علیہ و آلہ و سلم جب مسجد میں داخل ہوتے تو درود پڑھتے اور یہ دعا پڑھتے (ربّ اغْفرْ لی ذنوبی وافْتحْ لی أبْواب رحْمتک) اے اللہ میری مغفرت فرما اور میرے لئے اپنی رحمت کے دروازے کھول اور جب مسجد سے باہر نکلتے تو درود شریف پڑھتے اور فرماتے (ربّ اغْفرْ لی ذنوبی وافْتحْ لی أبْواب فضْلک) علی بن حجر نے کہا کہ اسماعیل بن ابراہیم نے مجھ سے کہا کہ میں نے مکہ مکرمہ میں عبداللہ بن حسن سے ملاقات کی اور ان سے اس حدیث کے بارے میں پوچھا تو انہوں نے فرمایا جب آپ صلی اللہ علیہ و آلہ و سلم مسجد میں داخل ہوتے ہیں تو فرماتے (ربّ افْتحْ لی باب رحْمتک) اور جب مسجد سے باہر نکلتے تو فرماتے (ربّ افْتحْ لی باب فضْلک) اس باب میں ابو حمید ابو اسید اور ابو ہریرہ سے بھی روایت ہے۔
اس لیے ہم اس پر ایمان لے آئے ہیں اور اب ہم ہرگز اپنے رب کے ساتھ کسی کو شریک نہیں کریں گے" ||اور یہ کہ "ہمارے رب کی شان بہت اعلی و ارفع ہے، اس نے کسی کو بیوی یا بیٹا نہیں بنایا ہے" ||اور یہ کہ "ہمارے نادان لوگ اللہ کے بارے میں بہت خلاف حق باتیں کہتے رہے ہیں" ||اور یہ کہ "ہم نے سمجھا تھا کہ انسان اور جن کبھی خدا کے بارے میں جھوٹ نہیں بول سکتے" ||اور یہ کہ "انسانوں میں سے کچھ لوگ جنوں میں سے کچھ لوگوں کی پناہ مانگا کرتے تھے، اس طرح انہوں نے جنوں کا غرور اور زیادہ بڑھا دیا" ||اور یہ کہ "انسانوں نے بھی وہی گمان کیا جیسا تمہارا گمان تھا کہ اللہ کسی کو رسول بنا کر نہ بھیجے گا" ||اور یہ کہ "ہم نے آسمان کو ٹٹولا تو دیکھا کہ وہ پہرے داروں سے پٹا پڑا ہے اور شہابوں کی بارش ہو رہی ہے" ||اور یہ کہ "پہلے ہم سن گن لینے کے لیے آسمان میں بیٹھنے کی جگہ پا لیتے تھے، مگر اب جو چوری چھپے سننے کی کوشش کرتا ہے۔
اس مشرقی رومی سلطنت کی شان و شوکت اور قوت و سطوت کے آگے مغربی روم کی کوئی حیثیت نہیں رہ گئی تھی، آنحضرت صلی اللہ علیہ وسلم کی ولادت کے وقت قسطنطنیہ کی سلطنت میں زبردست بغاوت ہوئی اور اس وقت کے قیصر فوقاکو امرائے سلطنت اور رعایائے ملک نے تخت سے اتار کر قتل کر دیا اور افریقی مقبوضات کے گورنر یعنی فرمانروائے مصر کو قسطنطنیہ کا تخت سنبھالنے کی دعوت دی، گورنر افریقہ پیرانہ سالی کی وجہ سے نہ جا سکا لیکن اس کا جوان العمر بیٹا " ہرقل " قسطنطنیہ پہنچ کر اس عظیم سلطنت کا فرمانروا بن گیا، اور ارکان سلطنت نے بھی ہرقل کی شہنشاہی کو بخوشی تسلیم کر لیا، پوری سلطنت کی طرح خود بھی عیسائی تھا، دیناروں پر ٹھپہ لگا کر اس کو باقاعدہ شکل دینے والا پہلا بادشاہ یہی ہرقل ہے، عیسائی دنیا میں یہ امتیاز بھی اسی کو حاصل ہے کہ گرجا گھر سب سے پہلے اسی نے تعمیر کرائے اور آنحضرت صلی اللہ علیہ وسلم نے دوسرے بادشاہوں اور سرداروں کے ساتھ جس " قیصر روم" کو اسلام کی دعوت کا نامہ مبارک روانہ فرمایا تھا۔
اس میں جنت کے میوے تھے، آپ فرماتے ہیں اگر وہ لوگ خیانت اور ذخیرہ نہ کرتے تو وہ خوان یوں ہی رہتا لیکن شام ہونے سے پہلے ہی انہوں نے چوریاں شروع کر دیں، پھر سخت عذاب کئے گئے، اے عرب بھائیو! یاد کرو تم اونٹوں اور بکریوں کی دمیں مروڑ تے تھے، اللہ نے تم پر احسان کیا خود تم ہی میں سے رسول کو بھیجا جن سے تم واقف تھے جن کے حسب و نسب سے تم آگاہ تھے، اس رسول علیہ سلام نے تمہیں بتا دیا کہ عجمیوں کے ملک تمہارے ہاتھوں فتح ہوں گے لیکن خبردار تم سونے چاندی کے خزانوں کے درپے نہ ہو جانا لیکن واللہ دن رات وہی ہیں اور تم وہ نہ رہے، تم نے خزانے جمع کرنے شروع کر دیئے، مجھے تو خوف ہے کہ کہیں تم پر بھی اللہ کا عذاب برس نہ پرے، اسحق بن عبد اللہ فرماتے ہیں جن لوگوں نے مائدہ آسمانی میں سے چرایا ان کا خیال ہیہ تھا کہ کہیں ایسا نہ ہو کہ یہ ختم ہو جائے اور کل کے لئے ہمارے پاس کچھ نہ رہے، مجادہ سے مروی ہے۔
اسلئے کہ وہ میلاد کو نہیں پسند کرتا، یا محفل میلاد کو اچھی نظر سے نہیں دیکھتا، حالانکہ وہ جانتا ہے کہ جو شخص رسول صلی اللہ علیہ وسلم سے نفرت کرے یا آپ سے محبت نہ کرے وہ باجماع مسلمین کافر ہو جاتا ہے، اس لئے یہ کہنا کہ فلاں شخص رسولؐ کو پسند نہیں کرتا، یہ اس فلاں شخص کو کافر کہنا ہے، اور مسلمان کی تکفیر کسی بھی حال میں نہیں جائز ہے، حالانکہ یہ بھی معلوم ہے کہ مؤمن صالح ہی بدعت پر نکیر کرتا اور اس سے منع کرتا ہے اور اس سے ڈراتا ہے، پھر اس کی تکفیر کیسے کی جاسکتی ہے یا اس پر کفر کا اتہام کس طرح لگایا جاسکتا ہے، رب کی پناہ ! اس بدعت میں غلو کرنے والے لوگوں نے گویا رسولؐ کے اس ارشاد سے بالکل آنکھ ہی بند کر لی ہے جو حضرت ابن عمر رضی اللہ عنہما سے بخاری ومسلم میں روایت ہے کہ "جب آدمی اپنے بھائی سے کہے، اے کافر ! تو ان دونوں میں سے ایک پر یہ قول لوٹے گا، پس اگر ویسا ہی تھا، جیسا اس نے کہا ہے۔
القیامۃ:23) کے بارے میں ان کا کہنا ہے کہ اس آیت میں اللہ تعالی کی ذات کو دیکھنے کے بجائے اس کے ثواب یعنی جنت کی نعمتوں اور وہاں کے مراتب ودرجات کو دیکھنا مراد ہے تو امام مالک رحمہ اللہ تعالی علیہ نے ان لوگوں کی زبردست تردید کی اور فرمایا کہ وہ لوگ عقل وسمجھ سے کوسوں دور ہیں کہ بالکل ظاہر معنی رکھنے والی اس آیت کی غلط تاویل تو کرتے ہیں لیکن اس آیت کلا انہم عن ربہم یؤمئذ المحجوبون کو نہیں دیکھتے جس میں اہل کفر کو اسی بات کا عار دلایا گیا ہے کہ وہ قیامت کے دن پروردگار کے دیدار سے روک دئیے جائیں گے اور وہ اللہ تعالی کو دیکھنے کی سعادت سے محروم رہینگے جس کاصاف مطلب یہ ہے کہ اہل ایمان اللہ تعالی کو دیکھیں گے اور اس کے دیدار کی سعادت سے مشرف ہوں گے اگر یہی بات ہو تو اہل ایمان اللہ تعالی کے دیدار کی سعادت حاصل نہیں کریں گے تو پھر اہل کفار کو اس سعادت سے محرومی اس بھر پور انداز میں خبر دینے اور انہیں عار دلانے کی کیا ضرورت تھی۔
ان کے ایمان و یقین نے انکی شاعری کا ہدف متعین فرما دیا ہوتا ہے، پس ایسوں کا ہر شعر کلمہ حق کی حمایت اور ذکر الہی کی رفعت و سربلندی کے لئے ہوتا ہے اور یہ صرف گفتار کے غازی نہیں ہوتے بلکہ تقوی و پرہیزگاری اور عمل صالح کی دولت سے بھی مالا مال ہوتے ہیں، اور ان کے کلام میں عشق و ہوس، اور مفاخر و مطاعن کے بجائے ذکر اللہ کی کثرت اور اعلاء کلمۃ الحق کا تذکرہ ہوتا ہے اور ان کے کلام میں ہجو و تحقیر کے بجائے حق کی حمایت و مدافعت کا درس ہوتا ہے، کیونکہ مظلوم کو ظلم کی مدافعت کا حق ہوتا ہے، اور ظالموں کا اصل حساب تو آگے ہونے والا ہے، سو وہ عنقریب خود ہی جان اور دیکھ لیں گے کہ وہ کس انجام سے دو چار ہوتے ہیں، والعیاذ باللہ، وبہذا قد تمّ التفسیر المختصر لسورۃ الشعراء والحمد للہ جلّ وعلی ***** تدوین اور ای بک کی تشکیل: اعجاز عبید اردو لائبریری ڈاٹ آرگ، کتابیں ڈاٹ آئی فاسٹ نیٹ ڈاٹ کام اور کتب ڈاٹ فری ڈاٹ کام کی مشترکہ پیشکش ://., ://, ://
اور یہ کائنات کے اسی مرکزی قانون سے عبارت ہے جس کو اللہ تعالی جل شانہ نے تمام حالات کے لیے جاری فرما رکھا ہے اور جس کے آگے عالم وجود کی تمام انواع اور تمام ذی روح و غیر ذی روح مخلوقات سر اطاعت خم کیے ہوئے ہیں اور مکمل طور پر اس کی گرفت میں ہیں: لقدْ أنزلْنا إلیکمْ کتابا فیہ ذکْرکمْ أفلا تعْقلون • وکمْ قصمْنا من قرْیۃ کانتْ ظالمۃ وأنشأْنا بعْدہا قوْما آخرین • فلمّا أحسّوا بأْسنا إذا ہم مّنْہا یرْکضون • لا ترْکضوا وارْجعوا إلی ما أتْرفْتمْ فیہ ومساکنکمْ لعلّکمْ تسْألون • قالوا یا ویلنا إنّا کنّا ظالمین • فما زالت تّلْک دعْواہمْ حتّی جعلْناہمْ حصیدا خامدین • وما خلقْنا السّماء والْأرْض وما بینہما لاعبین • لوْ أردْنا أن نّتّخذ لہوا لاتّخذْناہ من لّدنّا إن کنّا فاعلین • بلْ نقْذف بالْحقّ علی الْباطل فیدْمغہ فإذا ہو زاہقٌ ولکم الْویل ممّا تصفون • ولہ من فی السّماوات والْأرْض ومنْ عندہ لا یسْتکْبرون عنْ عبادتہ ولا یسْتحْسرون • یسبّحون اللّیل والنّہار لا یفْترون (انبیاء 10 تا 20) بے شک ہم نے تمہاری طرف ایک ایسی کتاب بھیجی ہے جس میں تمہارا ہی ذکر ہے۔
ایسا کسی بھی ذریعہ سے نہیں رہ سکتا، یہ اسلامی جہاد ہی ہے جس کی بدولت خود بخود ہر انسان اپنے آپ پر نگاہ رکھتا ہے اور اپنا محاسبہ کر کے آلودگیوں سے بچنے کے راستے فراہم کرتا ہے، اسے ہم جہاد بالنفس کہتے ہیں، یہ اسلامی جہاد ہی ہے جس کی وجہ سے ہر مسلمان اپنا فرض سمجھتا ہے کہ وہ اپنے قلم کو معاشرے کی اصلاح و بھلائی میں استعمال کرے، اسے جہاد بالقلم کہا جاتا ہے، یہ اسلامی جہاد ہی ہے جو انسانوں کو یہ دعوت دیتا ہے کہ وہ اپنی زبان سے برائیوں کو نہ پھیلنے دیں اسے جہاد بااللسان کے نام سے یاد کیا جاتا ہے، یہ اسلامی جہاد ہی ہے جو معاشرے پر ہر قسم کے اٹیک کو ڈفینس کے ذریعہ روکنے کی تاکید کرتا ہے، ڈفینس صرف تلوار یا دیگر اسلحہ سے ہی نہیں ہوتا بلکہ معاشرے پر چاہے اقتصادی حملہ ہو یا مخرب اخلاق فلموں اور سیریلوں کے ذریعہ ثقافتی یلغار ہو دفاع کرنا ضروری ہے، بعض نادان لوگ مخرب اخلاق فلمیں دکھانے والے سینما گھروں کے مالکوں کو دھمکیاں دیتے ہیں یا پھر بم سے اڑا دیتے ہیں۔
بہر حال عبادات ہوں یا معاملات، اخلاق و عادات ہوں، یا معیشت و معاشرت، زندگی کے ہر پہلو میں ان کے یہاں خلوص اور بے تکلّفی و سادگی تھی اور انہوں نے اپنے نظام حیات کو ایسے سانچے میں ڈھال رکھا تھا جو خالص اسلامی دینی اور اخلاقی تھا اور یہ سب نگاہ نبوت کی کرشمہ سازی اور اس ذات اقدس کی صحبت کا اثر تھا جو خود اپنے قول الحدیث (ادبنی ربی فاحسن تادیبی) (یعنی اللہ تعالی نے مجھے ادب سکھایا اور ادب کے انتہائی درجہ بر پہنچایا) کے مطابق ادب و اخلاق اور تہذیب و شرافت کے تمام جواہر ازل ہی سے اپنے اندر سموئے ہوئے تھے کہ جو قوم دنیا کی سب سے زیادہ غیر مہذب، غیر متمدن، اور غیر ترقی یافتہ تھی اور اصلاح و تربیت کے ذریعہ اسے تہذیب و تمدن اور اخلاق و احسان کے اس مقام رفیع تک پہنچا دیا جہاں نہ صرف یہ کہ وہ خود ایک کامل اور عظیم قوم ثابت ہوئی بلکہ دنیا کی دوسری قوموں نے اس کے نقش قدم کو اپنے لیے جادہ منزل بنا کر تہذیب و تمدن کی انتہائی بلندیوں پر بسیرا کیا۔
جو شخص معاشرے کے عام بہاؤ کے مخالف رخ پر کھڑا ہو جاتا ہے، معاشرے کی حکمران منطق کو چیلنج کرتا ہے، معاشرے کی عرف عام، اس کے مروجہ قوانین و اقدار اور افکار و نظریات اور اس کی گمراہیوں اور کجرویوں کے خلاف نبردآزما ہوتا ہے، وہ جب تک کسی ایسی ہستی کا سہارا نہیں لے گا جو انسانوں سے زیادہ قوی، پہاڑ سے زیادہ اٹل اور زندگی سے زیادہ عزیز ہو تو اسے نہ صرف اپنی ناتوانی کا شدید احساس ہوگا بلکہ بھری پری دنیا میں وہ اپنے آپ کو بالکل اجنبی و بے کس بھی پائے گا----------------- اس لیے اللہ تعالی کی شفیق و رحیم ذات مومن کو اس طرح میدان میں نہیں اتار دیتی کہ وہ یکہ و تنہا معاشرے کا دباؤ سہتا رہے، اس کے بوجھ تلے کراہتا رہے، رنج و ملال اور بے کسی و بے بسی میں گھرا رہے بلکہ اس کی طرف سے مومن کو یہ پیغام جانفزا پہنچتا ہے کہ : "ولا تہنوا ولا تحْزنوا وأنتم الأعْلوْن إن کنتم مّؤْمنین " یہ تعلیم اور ہدایت اس کی دل شکستگی اور رنج دونوں کا مداوا بن کر آتی ہے۔
سوچا، اور اپنی عقلوں سے صحیح کام لیا، اور نہ ہی اپنے مخلص ناصحین کی بات سننے کے لئے اپنے کان کھولے، جس کا نتیجہ اور انجام یہ ہوا کہ آج ہم اس انتہائی ہولناک انجام سے دوچار ہوئے کاش کہ ہم اپنے ان مخلص ناصحین کی باتوں کو سن اور مان لیتے، یا اپنی عقلوں کو بطن و فرج کے تقاضوں کے پیچھے لگانے کے بجائے راہ حق و ہدایت کے فہم و ادراک کے لئے استعمال کرتے، تو آج اس ہولناک انجام سے دوچار نہ ہوتے مگر بے وقت کے اس اعتراف و اقرار کا ان لوگوں کو کوئی فائدہ بہر حال نہیں ہو گا، سوائے ان کی آتش یاس و حسرت میں اضافے کے، والعیاذ باللہ، سو اس سے اندازہ کیا جا سکتا ہے کہ قرآن حکیم کا دنیائے انسانیت پر یہ کتنا بڑا اور کس قدر احسان عظیم ہے کہ اس نے اس جہان غیب کے ان عظیم الشان اور جلیل القدر حقائق کو جس کے جاننے کا دوسرا کوئی ذریعہ اور وسیلہ ممکن ہی نہیں ہو سکتا، اتنا پیشگی اور اس قدر صراحت و وضاحت کے ساتھ ذکر و بیان فرما دیا۔
قیامت کے روز اللہ تعالی ان سے کلام نہیں فرمائیں گے، ایک وہ آدمی جس کے پاس اپنی ضرورت سے زائد پانی ہو اور وہ مسافر کو اس پانی سے روک دیے دوسرے شخص جو اپنا سامان فروخت کر نے کے واسطے عصر کے بعد جھوٹی قسم کھائے، تیسرے وہ شخص جس نے کسی حاکم سے بیعت کی ہو اور اگر وہ حاکم اسے کچھ ہدایات وغیرہ دیتا ہے تو وہ وفا داری کرے اور اگر کچھ نہ دے تو وہ وفا داری بھی نہ کرے، (دنیا کے مفادات کے لئے بیعت کرے) عثمان بن ابی شیبہ، جریر، اعمش سے بھی یہی حدیث منقول ہے کہ لیکن اس فرق کے ساتھ کہ اللہ تعالی نہ ان سے گفتگو کریں گے اور نہ ہی ان کا تزکیہ کریں گے اور ان کے لئے درد ناک عذاب ہو گا اور سامان بیچنے کے لئے جھوٹی قسم یہ ہے کہ یوں کہے کہ خدا کی قسم مجھے اس سامان کے عوض اتنی قیمت ملتی تھی اور کوئی اس کا ساتھی اس کی تصدیق کرے اور خریدار اس سامان کو اس کی قسم پر اعتبار کرتے ہوئے اس سے خرید لے۔
مجاہدین کو میدان جنگ بھیجتے وقت آنحضرت صلی اللہ علیہ و سلم کو ہدایات اور حضرت انس کہتے ہیں کہ رسول کریم صلی اللہ علیہ و سلم نے مجاہدین کو (جہاد کے لئے روانہ کرتے وقت) یہ ہدایت دیں کہ جاؤ اللہ کا نام لے کر اللہ کی تائید توفیق کے ساتھ اور اللہ کے رسول صلی اللہ علیہ و سلم کے دین پر، یہاں سے کوچ کرو! (یاد رکھو !) شیخ فانی (یعنی بڈھے کھوسٹ) کی جان نہ مارنا، نہ چھوٹے لڑکے اور نہ عورت کو قتل کرنا، مال غنیمت میں خیانت نہ کرنا، مال غنیمت کو جمع کرنا، آپس میں صلح صفائی رکھنا (اصلحوا کے ایک معنی تو یہی ہیں کہ ہم مجاہدین اپنے آپس کے تنازعات کو ختم کر کے ایک دوسرے کے ساتھ میل ملاپ سے رہنا یا یہ معنی ہیں کہ اگر تم مصلحت دیکھو تو دشمن سے صلح کر لینا اور یہ بھی ہو سکتے ہیں کہ تم اپنے دینی اور دنیاوی معاملات کو ٹھیک ٹھاک رکھنا) اور آپس میں (ایک دوسرے کے ساتھ) نیکی و بھلائی کرتے رہنا کیونکہ اللہ تعالی نیکی اور بھلائی کرنے والوں کو دوست رکھتا ہے۔
موسیؑ نے کہا "تو تو بڑا ہی بہکا ہوا آدمی ہے" ||پھر جب موسیؑ نے ارادہ کیا کہ دشمن قوم کے آدمی پر حملہ کرے تو وہ پکار اٹھا "اے موسیؑ، کیا آج تو مجھے اسی طرح قتل کرنے لگا ہے جس طرح کل ایک شخص کو قتل کر چکا ہے، تو اس ملک میں جبّار بن کر رہنا چاہتا ہے، اصلاح نہیں کرنا چاہتا" ||اس کے بعد ایک آدمی شہر کے پرلے سرے سے دوڑتا ہوا آیا اور بولا "موسیؑ، سرداروں میں تیرے قتل کے مشورے ہو رہے ہیں، یہاں سے نکل جا، میں تیرا خیر خواہ ہوں" ||یہ خبر سنتے ہی موسیؑ ڈرتا اور سہمتا نکل کھڑا ہوا اور اس نے دعا کی کہ "اے میرے رب، مجھے ظالموں سے بچا" ||(مصر سے نکل کر) جب موسیؑ نے مدین کا رخ کیا تو اس نے کہا "امید ہے کہ میرا رب مجھے ٹھیک راستے پر ڈال دے گا" ||اور جب وہ مدین کے کنوئیں پر پہنچا تو اس نے دیکھا کہ بہت سے لوگ اپنے جانوروں کو پانی پلا رہے ہیں اور ان سے الگ ایک طرف دو عورتیں اپنے جانوروں کو روک رہی ہیں۔
مولانا رومی کے یہ اشعار: بشنو از نے چوں حکایت می کند وز جدائی ہا شکایت می کند کز نیستاں تا مرا ببریدہ اند از نقیرم مرد و زن نالیدہ اند سینہ خواہم شرحہ شرحہ از فراق تابگویم شرح درد اشتیاق ہر کسے کود و رماند از اصل خویش باز جوید روز گار وصل خویش من بہر جمعیتے نالاں شدم جفت خوشحالان و بدحالاں شدم ہر کسے از ظنّ خود شد یار من و ز درون من، جست اسرار من سرّ من از نالۂ من دور نیست لیک چشم و گوش را آں نور نیست تن زجان و جاں رتن مستور نیست لیک کس را دید جاں دستور نیست آتش ست ایں بانگ نائے و نیست باد ہر کہ ایں آتش ندارد نیست باد آتش عشق ست کاندر نے فتار جوشش عشق ست کاندرمے فتاد نے حریف ہر کہ از یارے برید پردہایش پردہائے مادرید ہمچونے زہرے و تریاقے کہ دید ہمچونے دمساز و مشتاقے کہ دید نے حدیث راہ پرخوں می کند ّقصہ ہائے عشق مجنوں می کند (مثنوی مولانا روم، دفتر اوّل) بانسری سے سنوکیا بیان کرتی ہے، جدائی کی شکایت کس طرح کرتی ہے۔
وہ اک موج خوں کی پر افشانی ہے، یعنی غم نے دل و جگر کو لہو کر دیا ہے، طبیب کہیں گے کہ جگر میں سانس کہاں جاتی ہے، دل دریہ کہا ہوتا اور ’ ریہ، کو فارسی میں شش اور اردو میں پھیپھڑا کہتے ہیں، لیکن یہ تینوں لفظ کسی شاعر نے نہیں باندھے کہ غیر فصیح ہیں، یہ عجب سوء اتفاق ہے کہ اردو کا لفظ جب غیرفصیح معلوم ہوتا ہے تو اس وقت میں شاعر فارسی یا عربی سے لفظ لیتا ہے، یہاں عربی و فارسی میں بھی شش در لینے کے قابل نہیں، دیکھو اس مصرع میں : ’ دل دریہ میں پر افشاں جو ایک موجۂ خوں ہے، ’ ریہ، کا لفظ کیسا رکیک اور غریب معلوم ہوتا ہے، اسی طرح یہ مصرع دل اور شش میں پر افشاں جو ایک موجۂ خوں ہے، کیسا واہیات ہے، اسی طرح دیکھو : ’یہ پھیپڑے میں پر افشاں جو ایک موجۂ خوں ہے، شاعر کی زبان نہیں معلوم ہوتی، یہی اشکال واقع ہونے کے سبب سے مصنف نے پھیپڑے کا نام بھی جگر رکھ لیا کہ محض اندرونی شئے کو بھی جگر کہتے ہیں۔
چاہے کتنا ہی بہت ہو اور اس کے ساتھ یہ ہے کہ اللہ مسلمانوں کے ساتھ ہے، (20) اے ایمان والو! اللہ اور اس کے رسول کا حکم مانو اور سن سنا کہ اسے نہ پھرو، (21) اور ان جیسے نہ ہونا جنہوں نے کہا ہم نے سنا اور وہ نہیں سنتے (22) بیشک سب جانوروں میں بدتر اللہ کے نزدیک وہ ہیں جو بہرے گونگے ہیں جن کو عقل نہیں (23) اور اگر اللہ ان میں کچھ بھلائی جانتا تو انہیں سنا دیتا اور اگر سنا دیتا جب بھی انجام کار منہ پھیر کر پلٹ جاتے (24) اے ایمان والو! اللہ اور اس کے رسول کے بلانے پر حاضر ہو جب رسول تمہیں اس چیز کے لیے بلائیں جو تمہیں زندگی بخشے گی اور جان لو کہ اللہ کا حکم آدمی اور اس کے دلی ارادوں میں حائل ہو جا تا ہے اور یہ کہ تمہیں اس کی طرف اٹھنا ہے، (25) اور اس فتنہ سے ڈرتے رہو جو ہرگز تم میں خاص ظالموں کو ہی نہ پہنچے گا اور جان لو کہ اللہ کا عذاب سخت ہے، (26) اور یاد کرو جب تم تھوڑے تھے۔
چنانچہ (جب اس شخص نے ہماری اس کمزوری کا اندازہ لگا لیا کہ ہم سواریوں کی کمی اور اپنی خستہ حالی کی وجہ سے پریشان اور نڈھال ہیں تو دشمن کو اس کی اطلاع دینے کے لئے) وہ اچانک (ہمارے درمیان سے) دوڑتا ہوا نکلا اور اپنے اونٹ کے پاس پہنچ کر (اس پر سوار ہونے کے بعد) اس کو کھڑا کیا اور وہ اونٹ اس کو لے کر تیزی سے دوڑنے لگا میں (نے یہ صورت حال دیکھی تو میں بھی اپنے لوگوں کے درمیان سے نکلا اور (اس شخص کے پیچھے) دوڑا یہاں تک کہ میں نے (اس کو جا لیا اور) اونٹ کی مہار پکڑ لی اور اس کو بٹھا دیا اور پھر اپنی تلوار سونت کر اس شخص کے سر پر (بھر پور) وار کیا (جس سے اس کا کام تمام ہو گیا) اس کے بعد اونٹ کو، جس پر اس شخص کا سامان اور اس کے ہتھیار تھے، کھینچتا ہوا لایا، جب رسول کریم صلی اللہ علیہ و سلم اور دوسرے لوگ میرے سامنے آئے تو آنحضرت صلی اللہ علیہ و سلم نے فرمایا اس شخص کو کس نے قتل کیا ہے؟
کہا جاتا ہے کہ صرف اس دین کو بگڑانے کے لئے منافقانہ انداز سے اس دین میں داخل ہوا یا جہالت سے داخل ہوا ہو، بہر صورت اس نے دین مسیح کو بالکل بدل ڈالا اور بڑی تحریف اور تفسیر کی اس دین میں اور کمی زیادہ بھی کر ڈالی، بہت سے قانون ایجاد کئے اور امانت کبری بھی اسی کی ایجاد ہے جو دراصل کمینہ پن کی خیانت ہے، اسی نے اپنے زمانہ میں سور کو حلال کیا اسی کے حکم سے عیسائی مشرق کی طرف نمازیں پڑھنے لگے اسی نے گر جاؤں اور کلیساؤں میں عبادت خانوں اور خانقاہوں میں تصویریں بنوائیں  اور اپنے ایک گناہ کے باعث دس روزے روزوں میں بڑھوا دئیے، غرض اس کے زمانہ سے دین مسیح مسیحی دین نہ رہا بلکہ دین اسطفلین ہو گیا، اس نے ظاہری رونق تو خوب دی بارہ ہزار سے زاید تو عبادت گاہیں بنوا دیں اور ایک شہر اپنے نام سے بسایا، ملکیہ گروہ نے اس کی تمام باتیں مان لیں لیکن باوجود ان سب سیاہ کاریوں کے یہودی ان کے ہاتھ تلے رہے اور دراصل نسبتا حق سے زیادہ قریب یہی تھے۔
یہ بات بتا دینا بھی ضروری ہے کہ قضا و قدر الہی پر راضی ہونے کو، کہ وہ اپنی تقدیر و قسمت کے خلاف ناراضگی و غضب ناکی کو ترک کرتا ہے، انسان کی سعادت و نیک بختی قرار دینا دو چیزوں کی وجہ سے ہے، ایک تو یہ کہ جو شخص قضائے الہی پر راضی رہتا ہے، اس کو سکون قلب، ذہنی فراغت و اطمینان اور خاطر جمعی کی دولت نصیب ہو جاتی ہے اور یہ چیز ایسی ہے کہ اس کی وجہ سے انسان اپنے معاملات و کاروبار اور خاص طور پر حق تعالی کی اطاعت و عبادت میں نہایت سکون و اطمینان کے ساتھ مشغول رہتا ہے، چنانچہ جو شخص تقدیر پر اعتقاد نہیں رکھتا یا قسمت کے لکھے پر رضی نہیں ہوتا وہ ذرا ذرا سی مصیبت اور حادثات پر متفکر اور پراگندہ خاطر رہتا ہے اور یہ ادھیڑ بن اس کو اپنے مقاصد و معاملات اور طاعات و عبادات میں دل و دماغ کے سکون و اطمینان سے محروم رکھتی ہے کہ یہ مصیبت کیوں آ گئی، فلاں حادثہ کیسے رونما ہو گیا اور یہ بات اس طرح کیوں نہ ہو گئی؟
 تحفظ قانون کے لئے حکم جہاد اللہ تعالی اپنے بنی صلی اللہ علیہ و سلم کو حکم دیتا ہے کہ کافروں سے جہاد کر ہتھیاروں کے ساتھ اور منافقوں سے جہاد کر حدود اللہ جاری کرنے کے ساتھ، ان پر دنیا میں سختی کرو، آخرت میں بھی ان کا ٹھکانا جہنم ہے جو بدترین باز گشت ہے، پھر مثال دے کر سمجھایا کہ کافروں کا مسلمانوں سے ملنا جلنا خلط ملط رہنا انہیں ان کے کفر کے باوجود اللہ کے ہاں کچھ نفع نہیں دے سکتا، دیکھو دو پیغمبروں کی عورتیں حضرت نوح علیہ السلام کی اور حضرت لوط علیہ السلام کی جو ہر وقت ان نبیوں کی صحبت میں رہنے والی اور دن رات ساتھ اٹھنے بیٹھنے والی اور ساتھ ہی کھانے پینے بلکہ سونے جاگنے والی تھیں، لیکن چونکہ ایمان میں ان کی ساتھی نہ تھیں اور اپنے کفر پر قائم تھیں، پس پیغمبروں کی آٹھ پہر کی صحبت انہیں کچھ کام نہ ئی، انبیاء اللہ انہیں آخروی نفع نہ پہنچا سکے اور نہ آخروی نقصان سے بچا سکے، بلکہ ان عورتوں کو بھی دوزخیوں کے ساتھ جہنم میں جانے کو کہہ دیا گیا۔
"مخصوص بودن یعقوب علیہ السلام بچشیدن جام حق تعالی از روئے یوسف و کشیدن بوئے حق تعالی از بوئے یوسف و حرمان برادراں و غیر ہم ازیں ہر دو صفت" (یعنی حضرت یوسفؑ کے چہرے سے خدائی پیالہ پینے اور حضرت یوسفؑ کی خوشبو سے اللہ تعالی کی خوشبو حاصل کر نے میں حضرت یعقوبؑ کی خصوصیت اور بھائیوں کا ان دونوں خوبیوں سے محروم رہنا) آنچہ یعقوب از رخ یوسف چشید و آنچہ او از بوئے او اندر کشید وانچہ دردے بود اندروے بدید خاص او بد او با خواں کے رسید ایں زعشقش خویش درجہ می کند واں بکیں از بہر او چہ می کند سفرۂ او پیش ایں از ناں تہی ست پیش یعقوب ست پر کو شتہیت جوع یوسفؑ بومرا یعقوب را بوئے نانش می رسید از دور جا آنکہ بستہ پیرہن را می شناخت بوئے پیراہان یوسفؑ می نیافت وانکہ صد فرسنگ زاں سو بود او چونکہ بد یعقوبؑ می بوئید بو حضرت یعقوبؑ نے یوسفؑ کے رخ سے جو کچھ چکھا اور جو کچھ انھوں نے ان کی خوشبو سے باطن میں حاصل کیا اور جو کچھ یوسفؑ کے اندر تھا۔