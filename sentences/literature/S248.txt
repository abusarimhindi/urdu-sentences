(بخاری) تشریح: مطلب یہ کہ آپ صلی اللہ علیہ وسلم نے اس دن بڑی تفصیل کے ساتھ مبداء ومعاد کے احوال کو اول سے آخر تک بیان فرمایا یعنی پہلے آپ صلی اللہ علیہ وسلم نے تخلیق کائنات کی ابتداء کا ذکر فرمایا کہ اللہ تعالی نے اس دنیا کو قائم کرنے کا ارادہ کیا تو شروع میں کیا کیا چیزیں بنائیں پھر کس طرح نظام عالم کو قائم فرمایا اور اس عالم کو انسان نامی مخلوق سے آباد کرنے کے لئے حضرت آدم علیہ السلام کی تخلیق فرمائی اور ان کے ذریعہ نسل انسانی کا سلسلہ شروع ہوا، کائنات انسانی کی تہذیبی، اخلاقی اور دینی زندگی کانظم قائم کرنے اور رب کائنات کی حاکمیت وہدایت کے ظہور کے لئے کون نبی اور رسول اس دنیامیں آئے کیسی کیسی ملتیں اور قومیں وجود میں آئیں، ان ملتوں اور قوموں نے اپنے نبیوں اور رسولوں کے ساتھ کیا معاملہ کیا، جن لوگوں نے خدا کے بیجھے ہوئے رسولوں کی اطاعت کی ان کو کیا اجروانعام ملے اور جن لوگوں نے ان رسولوں کو جھٹلایا اور ان کی بات ماننے سے انکار کردیا ان کو کس طرح تباہ وبرباد کردیا گیا اور آخرت میں ان سب ملتوں اور امتوں کا کیا حال ہوگا اور پھر آخر میں آپ صلی اللہ علیہ وسلم نے اپنی امت کے بارے میں بتایا کہ خدا کے آخری دین " اسلام " کو ماننے والوں یعنی مسلمانوں کی ملی زندگی میں کیسے کیسے انقلاب آئیں گے، انہیں کن کن احوال سے دوچار ہونا پڑے گا۔
(مسجد حرام کا استثناء اس لئے ہے کہ اس میں ادا کی جانے والی ایک نماز کا ثواب دس لاکھ نمازوں کے ثواب کے برابر ہوتا ہے) حج کی ادائیگی کا طریقہ یہ ہے کہ جس خوش نصیب کو اللہ تعالی اپنے فضل و کرم سے حج کی سعادت عظمی کی توفیق بخشے اور وہ حج کا ارادہ کرے تو اسے چاہئے کہ پہلے وہ اپنی نیت کو درست کرے کہ اس کے پیش نظر محض اللہ تعالی کی رضا مندی اور ادائیگی فرض ہو، کوئی دنیاوی غرض یا نام و نمود کا کوئی ہلکا سا تصور بھی نہ ہو ورنہ سب محنت اکارت جائے گی، پھر اپنے ماں باپ سے اجازت لے کر، اعزہ و احباب سے رخصت ہو کر، سب سے معافی تلافی کر کے اپنے وطن سے کم از کم ایسے وقت روانہ ہو کہ مکہ مکرمہ میں ساتویں ذی الحجہ سے پہلے پہنچ جائے اور ساتویں تاریخ کا خطبہ سن سکے، جب میقات پر پہنچے (ہندوستانیوں کی میقات یلملم ہے) تو احرام باندھے، اگر مفرد ہو تو صرف حج، کا قارن ہو تو حج و عمرہ دونوں کا اور متمتع وہ تو صرف عمرہ کا احرام باندھے، مستحب یہ ہے کہ احرام باندھنے سے پہلے ہاتھ پاؤں کے ناخن کٹوائے، زیر ناف اور بغل کے بال صاف کرے، حجامت بنوائے، اگر سر منڈانے کی عادت ہو تو سر منڈائے ورنہ بال درست کرائے اور ان میں کنگھی کرے، اگر بیوی ہمراہ ہو تو صحبت کرے، پھر وضو کرے یا نہائے لیکن نہانا افضل ہے۔
دوستی کر دے اور اللہ قادر ہے اور بخشنے والا مہربان ہے، (8) اللہ تمہیں ان سے منع نہیں کرتا جو تم سے دین میں نہ لڑے اور تمہیں تمہارے گھروں سے نہ نکالا کہ ان کے ساتھ احسان کرو اور ان سے انصاف کا برتاؤ برتو، بیشک انصاف والے اللہ کو محبوب ہیں، (9) اللہ تمہیں انہی سے منع کرتا ہے جو تم سے دین میں لڑے یا تمہیں تمہارے گھروں سے نکالا یا تمہارے نکالنے پر مدد کی کہ ان سے دوستی کرو اور جو ان سے دوستی کرے تو وہی ستمگار ہیں، (10) اے ایمان والو جب تمہارے پاس مسلمان عورتیں کفرستان سے اپنے گھر چھوڑ کر آئیں تو ان کا امتحان کرو اللہ ان کے ایمان کا حال بہتر جانتا ہے، پھر اگر تمہیں ایمان والیاں ف معلوم ہوں تو انہیں کافروں کو واپس نہ دو، نہ یہ انہیں حلال نہ وہ انہیں حلال اور ان کے کافر شوہروں کو دے دو جو ان کا خرچ ہوا اور تم پر کچھ گناہ نہیں کہ ان سے نکاح کر لو جب ان کے مہر انہیں دو اور کافرنیوں کے نکاح پر جمے نہ رہو اور مانگ لو جو تمہارا خرچ ہوا اور کافر مانگ لیں جو انہوں نے خرچ کیا یہ اللہ کا حکم ہے، وہ تم میں فیصلہ فرماتا ہے، اور اللہ علم و حکمت والا ہے، (11) اور اگر مسلمانوں کے ہاتھ سے کچھ عورتیں کافروں کی طرف نکل جائیں پھر تم کافروں کو سزا دو تو جن کی عورتیں جاتی رہی تھیں۔
پتھروں کے کلیجے چٹخنے لگے اور وہ اپنی جا سے کھسکنے لگے کانچ کی کتنی گڑیاں کسی بھاری پتھر سے کچلی گئیں! یا کسی اژدہے کی سمیں پھونک ارضی بہشتوں کی ساری فضا میں کوئی زہر سا بھر گئی اور انسان رشتوں کی پہچان سے ناشناسا ہوا ایک حیوان اور اک ہوس رہ گئی! دونوں مل کر ضمیر شرافت کے لاشے پہ ناچا کئے! یا کسی مصر کا حکمراں اپنے قد، اپنی اوقات سے ایسا نکلا کہ آدم کی اولاد اس کی نظر میں پر کاہ سے یا پر مور سے بھی دنی رہ گئی! یا مکیں اپنے سنگی مکانوں، فصیلوں کو فطرت کے قانون سے ماورا جان کر بجلیوں، بادلوں، زلزلوں کا تمسخر اڑانے لگے! یا قوانین فطرت سے بڑھ کر کسی حاکم بابل و نینوا کے بنائے ہوئے ضابطے محترم ہو گئے اور انسان طبقوں میں بٹنے لگا! یا کتاب ہدایت کتاب حکایت بنا دی گئی کاہنوں، جوگیوں، سادھوؤں کا کہا محترم ہو گیا اور حرف ہدایت کو ذہنوں سے اس طرح کھرچا گیا سوچ اس طور بدلی کہ ہر کعبۂ جاں کا سنگ سیہ خود خدا ہو گیا اور خدا آدمی سے جدا ہو گیا! یا پیام ہدی کے فقط لفظ باقی بچے اور روح ہدی کھو گئی قلب محراب میں اک ادا کار اپنی اپج کے مطابق معانی کی بازیگری کر گیا یا کہیں اک ارینا سجا! اک طلائی قفس میں مقید حسیں واہمے کے لئے لوگ اپنی انا قتل کرنے لگے جب انا مر گئی تو سوائے تعفن کے واں کچھ نہ تھا۔