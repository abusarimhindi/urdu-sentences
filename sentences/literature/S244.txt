خلیفہ علقمی کے بہکاوے میں آ کر اپنے بیٹے کے ساتھ شہر سے نکل کر ہلاکو خان کے لشکر میں پہنچا، ہلاکو خان نے خلیفہ کو دیکھ کر کہا کہ آپ اپنے اراکین سلطنت اور شہر کے علما و فقہا کو بھی یہیں بلوا لیجئے چنانچہ خلیفہ نے ان سب کو حکم بھیج کر وہاں بلوا لیا، جب سب لوگ آ گئے تو ہلاکو خان نے خلیفہ کے سامنے ہی ان سب کو ایک ایک کر کے قتل کروا دیا اس کے بعد ہلاکو خان نے خلیفہ سے کہا کہ تم شہر میں پیغام بھیج دو کہ اہل شہر ہتھیار رکھ کر شہر سے باہر آ جائیں، خلیفہ نے یہ پیغام بھی شہر میں بھیج دیا، اہل شہر باہر نکلے اور تاتاریوں نے ان کو قتل کرنا شروع کیا شہر کے تمام سوار پیادے اور شرفا کھیرے ککڑی کی طرح کئی لاکھ کی تعداد میں کاٹ ڈالے گئے، شہر کی خندق ان کی لاشوں سے بھر گئی اور اس قدر خون بہا کہ اس کی کثرت سے دریائے دجلہ کا پانی سرخ ہو گیا، تاتاری لوگ شہر میں گھس پڑے عورتیں اور بچے اپنے سروں پر قرآن شریف رکھ کر نکلے مگر تاتاریوں کی تلوار سے کوئی بھی نہ بچ سکا اور ان ظالموں نے بغداد اور اس کے مضافات میں چن چن کر لوگوں کو قتل کیا، شہر بغداد میں صرف چند شخص جو کنویں اور دوسری پوشیدہ جگہوں میں چھپے ہوئے رہ گئے، زندہ بچے، باقی کوئی متنفس زندہ نہیں چھوڑا گیا۔
دربھنگہ کئی لحاظ سے بڑا ہی تاریخی شہر ہے، جہاں آج بھی ایک طرف راجاؤں مہاراجاؤں کے بلندو بالا قلعے، میوزیم میںر کھے ان کے نوادرات ان کی تعمیر کردہ یادگار عمارتیں دعوت نظارہ دیتی ہیں تو دوسری طرف اسلام کی روشن شعاعوں سے اس علاقہ کو منوّر کرنے کے لئے دوسرے ممالک سے تشریف لائے ہوئے بزرگان دین کے مقبرے ان کی علمی، روحانی یادگار خانقاہیں اپنے بیگانے سب کے لئے اطمینان قلب کا ذریعہ بنی ہوئی ہیں، اس سرزمین نے جہاں اپنی کوکھ سے جلیل القدر، عظیم المرتبت علمی شخصیت، متقی وپارسا دین دار وخداترس علماء پیدا کئے وہیں ایک سے ایک زبان داں، مبلغو خطیب، مصلحو ناصح اور ادیب قلم کار، مفکرو مدبر کو بھی جنم دیا، جنہوں نے ملکو بیرون ملک سماجی، معاشرتی، مذہبی، ادبی، صحافتی اور ان گنت اصلاحی کارناموں کے قابل تقلید نقوش چھوڑے ہیں اور یہ سلسلہ ہنوز جاری ہے، ابّا حضور کی شخصیت بھی اسی سلسلہ کی ایک اہم کڑی ہے، موصوف اسی سرز مین کے قابل فخرسپوت ہیں، جن کی زندگی کے شب روز نے مجھے امانتو دیانت، زہدو اتقا، خوفو خشیت، عجز وانکساری، اخلاصو للہیت، محبتو مروت، محنتو مشقت، مشغولیتو مصروفیت ا ور قومی، معاشرتی، سماجی، مذہبی، ادبی، صحافتی خدمات جیسی اہم خوبیوں کو بڑے قریب سے مشاہدہ کرنے کا موقع دیا، اپنے سر پر مختلف ذمہ داریوں کا بوجھر کھے ہوئے بھی آپ نے تصنیفو تالیف جیسے مشکل ترین کام کو بحسنو خوبی انجام دیا اور تسلسل کے ساتھ یہ کام جاری ہے۔