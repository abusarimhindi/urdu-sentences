" غصب اور عاریت کا بیان حالت اضطرار میں دوسرے کے جانور کا دودھ پینے کی اجازت " اور حضرت حسن حضرت سمرہ سے نقل کرتے ہیں کہ نبی کریم صلی اللہ علیہ وسلم نے فرمایا جب تم میں سے کوئی شخص دودھ کے جانوروں کے پاس آئے تو اگر وہاں ان جانوروں کا مالک موجود ہو تو اس سے دودھ پینے کی اجات مانگے اور اگر وہاں موجود نہ ہو تو اس شخص کو چاہئے کہ وہ تین مرتبہ آواز دے اس کی آواز سن کر اگر کوئی جواب دے تو اس سے پوچھ لے اور اگر کوئی جواب نہ دے تو وہ بقدر ضرورت دودھ دھو کر پی لے مگر دودھ اپنے ساتھ بالکل نہ لے جائے (ابوداؤد) تشریح: اس حدیث میں مذکورہ ہدایت کا تعلق اس شخص سے ہے جو حالت اضطرار کو پہنچ چکا ہو یعنی بھوک کے مارے مرا جا رہا ہو ایسے شخص کے لئے یہ اجازت ہے کہ اگر وہ دودھ کے جانور کے پاس ہو اور وہاں ان کا مالک موجود نہ ہو جس سے وہ اجازت لے کر دودھ پی سکے تو وہ مذکورہ ہدایت کے مطابق ان جانوروں کا بقدر ضرورت دودھ پی لے۔
" پاکی کا بیان پاکیزگی کا بیان " حضرت عثمان غنی رضی اللہ تعالی عنہ کے بارے میں منقول ہے کہ " انہوں نے ایک مرتبہ وضو کیا " چنانچہ انہوں نے پہلے اپنے ہاتھوں میں تین مرتبہ پانی ڈالا پھر تین مرتبہ کلی کی اور ناک جھاڑی (یعنی ناک میں پانی دینے کے بعد ناک سن کی پھر تین مرتبہ منہ دھویا، پھر تین مرتبہ اپنا داہنا ہاتھ کہنی تک دھویا (یعنی کہنی سمیت دھویا) پھر تین مرتبہ اپنا بایاں ہاتھ کہنی تک دھویا، پھر اپنے سر کا مسح کیا، پھر اپنا دایاں پیر تین مرتبہ دھویا، پھر بایاں پیر تین مرتبہ دھویا اور پھر حضرت عثمان غنی رضی اللہ تعالی عنہ نے فرمایا میں نے سرکار دو عالم صلی اللہ علیہ وسلم کو اسی طرح وضو کرتے دیکھا ہے جس طرح اب میں نے وضو کیا ہے" پھر فرمایا جو آدمی میرے اس وضو کی مانند وضو کرے (یعنی فرائض و سنن اور مستحبات و آداب کی رعایت کے ساتھ ) پھر دو رکعت نماز پڑھے اور نماز کے اندر اپنے دل سے کچھ باتیں نہ کرے (یعنی پورے دھیان سے نماز پڑے تو اس کے تمام پچھلے گناہ بخشے جاتے ہیں۔
(تو سن لے) خدا کی قسم میں بلاشبہ دو کمربند والی عورت ہوں، ایسے دو کمر بند کہ جن میں ایک کمربند تو وہ تھا جس کے ذریعہ میں آنحضرت صلی اللہ علیہ و سلم اور حضرت ابوبکر کھانا جانوروں سے محفوظ رکھتی تھی اور دوسرا کمر بند عورت کا وہ کمربند تھا جس سے کوئی عورت بے پرواہ نہیں ہو سکتی اور یاد رکھ ہم سے رسول کریم صلی اللہ علیہ و سلم نے یہ حدیث ارشاد فرمائی تھی کہ قبیلہ ثقیف میں ایک نہایت درجہ کا جھوٹا شخص پیدا ہو گا اور ایک درجہ کا مفسد و ہلاکو، تو تیرے بارے میں ہمارا خیال ہے کہ وہ مفسد و ہلاکو، جس کی خبر آنحضرت صلی اللہ علیہ و سلم نے دی تھی تو ہی ہے، راوی ابو نوفل کا بیان ہے کہ (یہ الفاظ سن کر) حجاج حضرت اسماء کے پاس سے اٹھ کھڑا ہوا اور ان کو کوئی جواب نہیں دیا (مسلم) تشریح مدینہ کی گھاٹی سے مراد مکہ شہر کا بالائی سرا ہے جو مشرقی سمت واقع ہے، مدینہ کا راستہ چونکہ اسی جگہ سے گزرتا ہے اور مدینہ سے آنے والے یہیں سے مکہ شہر میں داخل ہوتے تھے۔
139 خاکوں کے خلاف مسلم امہ کے اجتماعی اقدامات 142 پائنا کے زیر اہتمام راؤنڈ ٹیبل کانفرنس 142 ترتیب: الطاف حسن قریشی، محمد اقبال قریشی 142 الطاف حسین قریشی: 142 متین صلاح الدین: 144 جناب محمد اسماعیل قریشی، چیئرمین ورلڈ ایسوسی ایشن آف مسلم جیورسٹس: 146 جناب مواحد حسین شاہ، مشیر وزیراعلی پنجاب: 147 جناب مجیب الرحمن شامی، مدیر اعلی روزنامہ پاکستان: 150 جناب امیر حمزہ، جماعتہ الدعوۃ: 150 پروفیسر ڈاکٹر اکرم چودھری، ڈین پنجاب یونیورسٹی: 152 جناب قیوم نظامی، سیاسی تجزیہ نگار: 152 پروفیسر ڈاکٹر وسیم صدیقی، ہوائی یونیورسٹی، امریکہ: 153 پروفیسر ڈاکٹر مجاہد منصوری، شعبہ ابلاغیات عامہ پنجاب یونیورسٹی: 154 پروفیسر ڈاکٹر شفیق جالندھری، شعبہ ابلاغیات عامہ پنجاب یونیورسٹی: 155 پروفیسر حافظ محمد اشرف، چیف انسٹر کٹرسول سروس اکیڈیمی، لاہور: 156 پروفیسر مظہر معین (شعبہ عربی اورینٹل کالج، لاہور): 156 جناب آئی ایچ راشد، سابق صدر پاکستان فیڈرل یونین آف جرنلسٹس: 157 مقصود احمد چغتائی، سیاح: 157 مولانا عبدالروف ملک، خطیب آسٹریلیشیا مسجد، لاہور: 158 جناب عبدالغفار عزیز، ڈائریکٹر شعبہ امور خارجہ، جماعت اسلامی: 158 جناب ایس ایم ظفر کا صدارتی خطبہ: 159 راؤنڈ ٹیبل کی قرارداد 161 اہل مغرب سے 39 سوال 162 کوفی عنان کس کی زبان بول رہے ہیں؟
آپ صلی اللہ علیہ و آلہ و سلم پھر بیدار ہوئے اور وہی پہلے والا عمل دہرایا یعنی مسواک کی وضو کیا مندرجہ بالا آیات تلاوت فرمائیں اور دو رکعت نماز ادا کی پھر آپ صلی اللہ علیہ و آلہ و سلم اپنے بستر پر تشریف لے گئے اور سو رہے آپ صلی اللہ علیہ و آلہ و سلم پھر بیدار ہوئے اور وہی سابقہ عمل دہرایا آپ صلی اللہ علیہ و آلہ و سلم پھر بستر پر تشریف لے گئے اور سو رہے آپ صلی اللہ علیہ و آلہ و سلم پھر بیدار ہوئے اور وہی پہلے والا عمل دہرایا آپ صلی اللہ علیہ و آلہ و سلم ہر مرتبہ مسواک کرتے اور دو رکعت نماز ادا فرماتے اس کے بعد آپ صلی اللہ علیہ و آلہ و سلم نے وتر پڑھے ابو داؤد کہتے ہیں کہ اس حدیث کو فضیل نے بواسطہ حصین اس طرح روایت کیا ہے کہ آپ صلی اللہ علیہ و آلہ و سلم نے مسواک کی اور وضو کیا اور اس دوران یہ آیات تلاوت فرمائی ان فی خلق السموات والارض الخ یہاں تک کہ آپ صلی اللہ علیہ و آلہ و سلم نے سورۃ ختم کر دی۔
ان فتوحات میں کسی ملک کیے قدرتی وسائل، مال و دولت اور اس کو فتح کرنے میں آسانی یا مشکلات پیش نظر نہیں ہوتیں، مثلا مصرؔ قدرتی وسائل کے اعتبار سے خوشحال تھا اور اسے فتح کرنا نسبتا آسان، اس کے برعکس افریقہ کا شمالی علاقہ ان قدرتی وسائل کے لحاظ سے خالی تھا، اس کے صحراء کے سبب اس کا فتح کرنا دشوار تھا اور وہاں اسلام کی دعوت لوگوں تک پہنچانا بہت مشکل، لیکن مصرؔ اور شمالیؔ افریقہ کے درمیان اس قسم کے فرق لشکر اسلامی کے مدّ نظر نہیں رہے، اس لشکر کے سامنے تو بس ایک ہی مقصد تھا کہ اسلام کی دعوت تمام لوگوں تک پہنچائی جائے، وہ چاہے فقیر ہوں یا اصحاب ثروت، ان کا فتح کرنا آسان ہو یا وہاں کے لوگ مزاحمت کریں، کیونکہ دعوت اسلام اس بات سے متاثر نہیں ہوتی کہ کسی جگہ لوگ فقیر ہیں یا غنی، وہ لوگ اسے قبول کرتے ہیں یا ردّ، یہاں تو بس ایک ہی چیز قابل لحاظ ہے کہ دعوت پہنچائی جائے، اسے ایک فکری قیادت کا مقام حاصل ہو جس سے ایک نظام زندگی ماخوذ ہو اور یہ تمام عالم میں تمام لوگوں تک پہنچائی جائے۔
ان چیزوں سے جنہیں تم شریک ٹھہراتے ہو (79) میں نے اپنا منہ اس کی طرف کیا جس نے آسمان اور زمین بنائے ایک اسی کا ہو کر اور میں مشرکین میں نہیں، (80) اور ان کی قوم ان سے جھگڑے لگی کہا کیا اللہ کے بارے میں مجھ سے جھگڑتے ہو تو وہ مجھے راہ بتا چکا اور مجھے ان کا ڈر نہیں جنہیں تم شریک بتاتے ہو ہاں جو میرا ہی رب کوئی بات چاہے میرے رب کا علم ہر چیز کو محیط ہے، تو کیا تم نصیحت نہیں مانتے (81) اور میں تمہارے شریکوں سے کیونکر ڈروں اور تم نہیں ڈرتے کہ تم نے اللہ کا شریک اس کو ٹھہرایا جس کی تم پر اس نے کوئی سند نہ اتاری، تو دونوں گروہوں میں امان کا زیادہ سزا وار کون ہے اگر تم جانتے ہو، (82) وہ جو ایمان لائے اور اپنے ایمان میں کسی ناحق کی آمیزش نہ کی انہیں کے لیے امان ہے اور وہی راہ پر ہیں، (83) اور یہ ہماری دلیل ہے کہ ہم نے ابراہیم کو اس کی قوم پر عطا فرمائی، ہم جسے چاہیں درجوں بلند کریں بیشک تمہارا رب علم و حکمت والا ہے۔
ایک عورت موٹی، بھدی، جسم کا ہر خم گوشت میں ڈوبا ہوا، آنکھوں میں کاجل کی موٹی تہہ، ہونٹوں پر لپ سٹک کا لیپ، کانوں میں سونے کی بالیاں، انگلیوں پر نیل پالش، کلائیوں میں سونے کے کنگن، گلے میں سونے کا ہار، سینے میں سونے کا دل، ڈھلی ہوئی جوانی، ڈھلا ہوا جسم، چال میں زیادہ خوشحالی اور زیادہ خوش وقتی کی بیزاری، آنکھوں میں پرخوری کا خمار اور پیٹ کے ساتھ لگایا ہوا بھاری زرتار پرس دوسری لڑکی الٹرا ماڈرن، الٹرا سمارٹ، سادگی بطور زیور اپنائے ہوئے، دبلی پتلی، سبز رنگ کی چست قمیض، کٹے ہوئے سنہرے بال، کانوں میں چمکتے ہوئے سبز نگینے، کلائی میں سونے کی زنجیر والی گھڑی اور دوپٹے کی رسی گلے میں، گہرے شیڈ کی پنسل کے ابرو، آنکھوں میں پرکار سحرکاری، گردن کھلے گریبان میں سے اوپر اٹھی ہوئی، دائیں جانب کو اس کا ہلکا سا مغرور خم، ڈورس ڈے کٹ کے بال، بالوں میں یورپی عطر کی مہک، دماغ گزری ہوئی کل کے ملال سے نا آشنا، دل آنے والی کل کے وسوسوں سے بے نیاز، زندگی کی بھر پور خوشبوؤں اور مسرتوں سے لبریز جسم، کچھ رکا رکا سا متحرک سا، کچھ بڑبڑاتا ہوا۔
جیسے وہ دیکھتا ہے جس پر موت کی بیہوشی ہو، اسی طرح کی یہ آیت بھی ہے، حضرت ابن عباس رضی اللہ تعالی عنہ فرماتے ہیں کہ بعض مومنوں نے جہاد کی فرضیت سے پہلے کا کہ کیا ہی اچھا ہوتا اللہ تعالی ہمیں وہ عمل بتاتا جو اسے سب سے زیادہ پسند ہوتا تاکہ ہم اس پر عامل ہوتے پس اللہ تعالی نے اپنے نبی صلی اللہ علیہ و سلم کو خبر کی کہ سب سے زیادہ پسندیدہ عمل میرے نزدیک ایمان ہے جو شک شبہ سے پاک ہو اور بے ایمانوں سے جہاد کرنا ہے تو بعض مسلمانوں پر یہ گراں گزرا جس پر اللہ تعالی نے یہ آیت اتاری کہ وہ باتیں زبان سے کیوں نکالتے ہو جنہیں کرتے نہیں، امام ابن جریر اسی کو پسند فرماتے ہیں، حضرت مقاتل بن حیان فرماتے ہیں کہ مسلمانوں نے کہا اگر ہمیں معلوم ہو جاتا کہ کس عمل کو اللہ تعالی بہت پسند فرماتا ہے تو ہم ضرور وہ عمل بجا لاتے اس پر اللہ عز و جل نے وہ عمل بتایا کہ میری راہ میں صفیں باندھ کر مضبوطی کے ساتھ جم کر جہاد کرنے والوں کو میں بہت پسند فرماتا ہوں۔
شعیبؑ کے جھٹلانے والے ہی آخر کار برباد ہو کر رہے  اور شعیبؑ یہ کہہ کر ان کی بستیوں سے نکل گیا کہ "اے برادران قوم، میں نے اپنے رب کے پیغامات تمہیں پہنچا دیے اور تمہاری خیر خواہی کا حق ادا کر دیا اب میں اس قوم پر کیسے افسوس کروں جو قبول حق سے انکار کرتی ہے"  کبھی ایسا نہیں ہوا کہ ہم نے کسی بستی میں نبی بھیجا ہو اور اس بستی کے لوگوں کو پہلے تنگی اور سختی میں مبتلا نہ کیا ہو اس خیال سے کہ شاید وہ عاجزی پر اتر آئیں  پھر ہم نے ان کی بدحالی کو خوش حالی سے بدل دیا یہاں تک کہ وہ خوب پھلے پھولے اور کہنے لگے کہ "ہمارے اسلاف پر بھی اچھے اور برے دن آتے ہی رہے ہیں" آخر کار ہم نے انہیں اچانک پکڑ لیا اور انہیں خبر تک نہ ہوئی  اگر بستیوں کے لوگ ایمان لاتے اور تقوی کی روش اختیار کرتے تو ہم ان پر آسمان اور زمین سے برکتوں کے دروازے کھو ل دیتے، مگر انہوں نے تو جھٹلایا، لہذا ہم نے اس بری کمائی کے حساب میں انہیں پکڑ لیا جو وہ سمیٹ رہے تھے۔
محمد بن علاء، عثمان بن ابی شیبہ، حفص عاصم، حضرت ابن عباس رضی اللہ تعالی سے روایت ہے کہ رسول اللہ صلی اللہ علیہ و آلہ و سلم سترہ راتوں تک مکہ میں قیام پذیر رہے اور قصر نماز پڑھتے رہے ابن عباس رضی اللہ تعالی کہتے ہیں کہ جو شخص کسی مقام پر سترہ دن تک ٹھہرے وہ قصر کرے اور جو اس سے زیادہ ٹھہرے وہ پوری نماز پڑھے ابو داؤد کہتے ہیں کہ عباد بن منصور نے بواسطہ عکرمہ حضرت عباس رضی اللہ تعالی سے روایت کیا ہے کہ آپ صلی اللہ علیہ و آلہ و سلم انیس دن تک مکہ میں ٹھہرے رہے نفیلی، محمد بن سلمہ بن اسحاق، عبید اللہ بن عبد اللہ، حضرت ابن عباس رضی اللہ تعالی سے روایت ہے کہ رسول صلی اللہ علیہ و آلہ و سلم فتح مکہ کے سال مکہ میں پندرہ دن مقیم رہے اور نماز قصر کرتے رہے ابو داؤد کہتے ہیں کہ اس حدیث کو بواسطہ ابن اسحاق، عبدہ بن سلیمان احمد بن خالد و ہبی اور سلمہ بن فضل نے روایت کیا ہے لیکن ان حضرات نے اس روایت میں ابن عباس رضی اللہ تعالی کا ذکر نہیں کیا۔
ملا علی قاری رحمۃ اللہ نے اس حدیث کی وضاحت میں ایک دوسرے رخ سے بحث کی ہے، ان کے منقولات کا مفہوم یہ ہے کہ آنحضرت صلی اللہ علیہ و آلہ و سلم نے ان دونوں صحابہ رضی اللہ عنہم کے بارے میں جو یہ وعید بیان فرمائی وہ اس امر کے پیش نظر تھی کہ وہ دونوں صحابہ رضی اللہ عنہم دراصل ان خستہ حال و مسکین لوگوں (یعنی اصحاب صفہ) میں سے تھے جن کے فقر وفاقہ کی وجہ سے ان پر دوسرے لوگ اپنا مال خیرات کرتے تھے اور اللہ واسطے ان کو کھلاتے پلاتے تھے، اس طرح وہ دونوں حضرات یا تو ازروئے مال یا ازروئے حال بمنزلہ سائلین کے تھے اور جیسا کہ معلوم ہے، کسی بھی شخص کے لئے یہ قطعا حلال نہیں ہے کہ اگر اس کے پاس ایک دن کا بھی بقدر کفاف کھانے پینے کا سامان ہو تو وہ دست سوال دراز کرے، لہذا وہ دنوں حضرات اپنے پاس دینار ہونے کے باوجود ان چیزوں میں سے جو کچھ کھاتے پیتے تھے جو دوسرے لوگ صدقہ و خیرات کے طور پر ان کے پاس لاتے تھے، وہ گویا ان کے حق میں حرام تھا۔
مکتوب نبوی صلی اللہ علیہ وسلم کے ساتھ شہنشاہ ایران کا نخوبت أمیز معاملہ اور اس پر اس کا وبال " اور حضرت ابن عباس کہتے ہیں کہ رسول کریم صلی اللہ علیہ وسلم نے کسری کے نام اپنا نامہ مبارک عبداللہ ابن خدافہ سہمی کے ہاتھ روانہ کیا جو تقریبا اسی مضمون پر مشتمل تھا جو قیصر وغیرہ کو بھیجا گیا تھا اور ان کو یہ حکم دیا کہ وہ اس نامہ مبارک کو بحرین کے حاکم نے اس کو کسری کے پاس پہنچا دیا جب کسری تک پہنچا دے چنانچہ عبداللہ ابن حزافہ نامہ مبارک بحرین کے حاکم کے پس لے گئے اور بحرین کے حاکم نے اس کو کسری کے پاس پہنچا دیا جب کسری نے وہ نامہ مبارک پڑھا تو بجائے اس پر عمل کرنے کے اس کو پھاڑ ڈالا حدیث کے ایک راوی ابن مسیب کہتے ہیں کہ آنحضرت صلی اللہ علیہ وسلم نے کسری اور اس کی رعایا کے لئے یہ بددعا فرمائی کہ وہ پارہ پارہ کر دیئے جائیں بالکل پارہ پارہ (بخاری ) تشریح : روم کی طرح فارس (ایران ) بھی قدیم ترین شہنشاہیت کا گہوارہ تھا اور ایشیاء کی ایک عظیم الشان سلطنت تھی۔
وہ تو نہیں مگر جیسے چوپائے بلکہ ان سے بھی بدتر گمراہ (45) اے محبوب! کیا تم نے اپنے رب کو نہ دیکھا کہ کیسا پھیلا سایہ اور اگر چاہتا تو اسے ٹھہرایا ہوا کر دیتا پھر ہم نے سورج کو اس پر دلیل کیا، (46) پھر ہم نے آہستہ آہستہ اسے اپنی طرف سمیٹا (47) اور وہی ہے جس نے رات کو تمہارے لیے پردہ کیا اور نیند کو آرام اور دن بنایا اٹھنے کے لیے (48) اور وہی ہے جس نے ہوائیں بھیجیں اپنی رحمت کے آگے مژدہ سنائی ہوئی اور ہم نے آسمان سے پانی اتارا پاک کرنے والا، (49) تاکہ ہم اس سے زندہ کریں کسی مردہ شہر کو اور اسے پلائیں اپنے بنائے ہوئے بہت سے چوپائے اور آدمیوں کو، (50) اور بیشک ہم نے ان میں پانی کے پھیرے رکھے کہ وہ دھیان کریں تو بہت لوگوں نے نہ مانا مگر ناشکری کرنا، (51) اور ہم چاہتے تو ہر بستی میں ایک ڈر سنانے والا بھیجتے (52) تو کافروں کا کہا نہ مان اور اس قرآن سے ان پر جہاد کر بڑا جہاد، (53) اور وہی ہے جس نے ملے ہوئے رواں کیے دو سمندر یہ میٹھا ہے۔
وہ صدقہ ہے جس کا کوئی بھی وارث نہ ہو اس کا ترکہ بیت المال کے مصرف میں دے دیا جائے اور حضرت بریدہ کہتے ہیں کہ قبیلہ خزاعہ کا ایک شخص مر گیا تو اس کی میراث نبی کریم صلی اللہ علیہ و سلم کے پاس لائی گئی آپ صلی اللہ علیہ و سلم نے فرمایا کہ اس کا کوئی وارث تلاش کرو (یعنی پہلے تو ذوی الفروض اور عصبات میں سے کوئی وارث ڈھونڈو اگر ان میں سے کوئی وارث نہ ملے تو) چاہے کوئی ذی رحم ہی وارث ہو چنانچہ تلاش کے بعد نہ تو ذوی الفروض و عصبات میں سے کوئی وارث پایا گیا اور نہ ذی رحم اس لئے رسول کریم صلی اللہ علیہ و سلم نے فرمایا کہ قبیلہ خزاعہ کے کسی بڑے بوڑھے کو دے دو (ابوداؤد) اور ابو داؤد ہی کی ایک اور روایت میں یوں ہے کہ آپ صلی اللہ علیہ و سلم نے فرمایا کہ قبیلہ خزاعہ کے کسی بوڑھے کو دیکھو (اور اس کو یہ میراث دیدو) تشریح اس حدیث کی وضاحت بھی وہی ہے جو اوپر کی حدیث میں کی گئی ہے کہ اس شخص کا چونکہ کوئی بھی وارث نہیں تھا۔
چنانچہ قرآن کریم نے جب ربا کی حرمت بیان کی اور آیت ربا نازل ہوئی تو آنحضرت صلی اللہ علیہ و سلم نے حرمت کے اس حکم کو نہ صرف اس وقت کے رائج و متعارف سود پر نافذ کیا بلکہ ربا کے مفہوم کو وسعت دیکر اشیاء کے باہمی لین دین اور خرید و فروخت کی بعض صورتوں کو بھی ربا کے حکم میں داخل فرمایا جس کی تفصیل گذشتہ صفحات میں ذکر کی جا چکی ہے لیکن صورت یہ ہوئی کہ آیت ربا نازل ہونے کے بعد آنحضرت صلی اللہ علیہ و سلم اس دنیا میں بہت کم عرصہ تشریف فرما رہے اس تھوڑی مدت میں دیگر دینی و ضروری مصروفیات میں اتنا انہماک رہا کہ آپ صلی اللہ علیہ و سلم نے لین دین کی ان صورتوں کو زیادہ تفصیل سے بیان نہیں فرمایا یہاں تک آپ واصل بحق ہو گئے چنانچہ حضرت فاروق اعظم کے اس ارشاد میں تفصیل سے مراد انہیں صورتوں کی تشریح و تفصیل ہے کہ آنحضرت صلی اللہ علیہ و سلم نے جن چھ چیزوں (سونا چاندی گیہوں جو کھجور نمک) کے باہمی لین دین کی بعض صورتوں کو ربا کے حکم میں داخل فرمایا تھا۔
کبھی سو مورنی کی طرح عمر بھر کو راند ہوئی مہ تمام! ابھی چھت پہ کون آیا تھا کہ جس کے آگے تری روشنی بھی ماند ہوئی ٹکے کا چارہ نہ گیّا کو زندگی میں دیا جو مر گئی ہے تو سونے کے مول ناند ہوئی نہ پوچھ، کیوں اسے جنگل کی رات اچھی لگی وہ لڑکی تھی جو کہ کبھی تیرے گھر کا چاند ہوئی *** اب کون سے موسم سے کوئی آس لگائے برسات میں بھی یاد نہ جب ان کو ہم آئے مٹّی کی مہک سانس کی خوشبو میں اتر کر بھیگے ہوئے سبزے کی ترائی میں بلائے دریا کی طرح موج میں آئی ہوئی برکھا زردائی ہوئی رت کو ہرا رنگ پلائے بوندوں کی چھما چھم سے بدن کانپ رہا ہے اور مست ہوا رقص کی لے تیز کیے جائے شاخیں ہیں تو وہ رقص میں، پتّے ہیں تو رم میں پانی کا نشہ ہے کہ درختوں کو چڑھا جائے ہر لہر کے پاؤں سے لپٹنے لگے گھنگھرو بارش کی ہنسی تال پہ پا زیب جو چھنکائے انگور کی بیلوں پہ اتر آئے ستارے رکتی ہوئی بارش نے بھی کیا رنگ دکھائے *** اشک آنکھ میں پھر اٹک رہا ہے۔