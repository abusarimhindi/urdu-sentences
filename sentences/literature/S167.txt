نیز اس ارشاد گرامی میں خادم اور عورت کا ذکر خصوصیت کے ساتھ اس لئے کیا گیا ہے کہ عام طور پر ان دونوں کو " کمزور جان کر زیادہ مارا اور ستایا جاتا ہے اور چونکہ مرد کا زندگی میں انہیں دونوں سے زیادہ واسطہ پڑتا ہے، نجی اور خانگی معاملات کا پیشتر انحصار انہی پر ہوتا ہے اور اسی وجہ سے ان کی طرف سے غصہ اور ناراضگی کے مواقع زیادہ آتے رہتے ہے، اس لئے ان دونوں کو خاص طور پر ذکر کے اس طرف اشارہ فرمایا گیا کہ اس باب ان دونوں کو غیر اہم نہ جانا جائے ایسا نہیں ہے کہ ان دونوں کی کمزوری اور لاچاری کا فائدہ اٹھا کر ان کے ساتھ کوئی بھی سلوک روارکھا جاسکتا ہے اور ذرا ذرا سی بات پر ان کو مارا پیٹا جاسکتا ہے اگرچہ بعض حالات میں اور کچھ شرائط کے ساتھ ان کو تھوڑا بہت مار دینا جائز ہے لیکن ان حالات میں مارنے سے اجتناب کرنا بھی اولی قرار پاتا ہے۔
" تسبیح، تحمید تہلیل اور تکبیر کے ثواب کا بیان تسبیح، تحمید، تہلیل اور تکبیر کا ثواب "حضرت عمرو بن شعیب رضی اللہ عنہ اپنے والد مکرم سے اور وہ اپنے جد محترم سے نقل کرتے ہیں کہ رسول کریم صلی اللہ علیہ وآلہ وسلم نے فرمایا جو شخص سو مرتبہ دن کے ابتدائی حصہ میں اور سو مرتبہ دن کے آخری حصہ میں سبحان اللہ کہے تو وہ از روئے ثواب اس شخص کی مانند ہے جس نے سو نفل حج کئے ہوں جو شخص سو مرتبہ دن کے ابتدائی حصہ میں اور سو مرتبہ دن کے آخری حصہ میں الحمدللہ کہے تو اس شخص کی مانند ہے جس نے سو آدمیوں کو خدا کی راہ میں سو گھوڑوں پر سوار کرایا ہو جو شخص سو مرتبہ دن کے ابتدائی حصہ میں اور سو مرتبہ دن کے آخری حصہ میں اللہ اکبر کہے تو اس دن یعنی قیامت کے دن کوئی شخص اس ثواب سے زائد ثواب لے کر نہیں آئے گا جو وہ لائے گا۔
" آدم کے بیٹوں میں سے بہترین بیٹے کی مانند ہو جائے " کا مطلب یہ ہے کہ اس طرح آدم کے ایک بیٹے ہابیل نے مظلومیت کی موت کو گوارا کر لیا تھا لیکن اس نے آدم کے دوسرے بیٹے یعنی اپنے بھائی قابیل کے حملے کا جواب نہیں دیا اور سارا ظلم اور تمام زیادتی اسی کے سر ڈال دی تھی، اسی طرح فتنوں کے وقت کوئی شخص تم پر حملہ بھی کرے اور تمہیں قتل بھی کر دینا چاہے تو تم اس کا مقابلہ ہرگز نہ کرنا اور اس کے ہاتھوں مر جانے کو صبر و ضبط کے ساتھ گوارا کر لینا، کیونکہ اگر تم اس کا مقابلہ کرو گے تو اس کی وجہ سے فتنہ میں اور زیادہ شدت پیدا ہو جائے گی اور خونریزی بڑھ جائے گی، پس اس وقت اپنے حملہ آور کا مقابلہ کئے بغیر شہید ہو جانا، مقابلہ کرنے اور خونریزی میں کسی بھی طرح سے شرکت کر کے اپنی جان کو بچا لینے سے کہیں زیادہ بہتر ہوگا۔
(137) تم سے پہلے کچھ طریقے برتاؤ میں آ چکے ہیں تو زمین میں چل کر دیکھو کیسا انجام ہوا جھٹلانے والوں کا (138) یہ لوگوں کو بتانا اور راہ دکھانا اور پرہیزگاروں کو نصیحت ہے، (139) اور نہ سستی کرو اور نہ غم کھاؤ تم ہی غالب آؤ گے اگر ایمان رکھتے ہو، (140) اگر تمہیں کوئی تکلیف پہنچی تو وہ لوگ بھی ویسی ہی تکلیف پا چکے ہیں اور یہ دن ہیں جن میں ہم نے لوگوں کے لیے باریاں رکھی ہیں اور اس لئے کہ اللہ پہچان کرا دے ایمان والوں کی اور تم میں سے کچھ لوگوں کو شہادت کا مرتبہ دے اور اللہ دوست نہیں رکھتا ظالموں کو، (141) اور اس لئے کہ اللہ مسلمانوں کا نکھار کر دے اور کافروں کو مٹا دے (142) کیا اس گمان میں ہو کہ جنت میں چلے جاؤ گے اور ابھی اللہ نے تمہارے غازیوں کا امتحان نہ لیا اور نہ صبر والوں آزمائش کی (143) اور تم تو موت کی تمنا کیا کرتے تھے۔
(ابن ماجہ) مصیبت و حادثہ پر صبر کا اجر جنت حضرت ابو امامہ رضی اللہ عنہ نبی کریم صلی اللہ علیہ و آلہ و سلم سے نقل کرتے ہیں کہ اللہ تعالی (انسان کو مخاطب کرتے ہوئے) فرماتا ہے کہ اے ابن آدم! اگر تو (کسی مصیبت کے وقت) صبر کرے اور صدمہ کی ابتدائی مرحلہ ہی پر ثواب کا طلب گار ہو تو میں تیرے لیے جنت سے کم کسی اجر و ثواب پر راضی نہیں ہوتا (یعنی میں تجھے اس کے بدلہ میں جنت ہی میں داخل کروں گا) (ابن ماجہ) استرجاع کی فضیلت حضرت حسین بن علی رضی اللہ عنہ راوی ہیں کہ نبی کریم صلی اللہ علیہ و آلہ و سلم نے فرمایا جس مسلمان مرد و عورت کو کوئی مصیبت و صدمہ پہنچے اور خواہ کتنا ہی طویل زمانہ گزر جانے کے بعد وہ مصیبت و صدمہ یاد آ جائے اور وہ اس وقت انا للہ وانا الیہ راجعون پڑھ لے تو اللہ تعالی اس کے لیے ثواب ثابت کر دیتا ہے۔
() الرحمن الرحیم الملک القدوس() السلام() المومن المہیمن العزیز الجبار () المتکبر () الخالق () الباری () المصور () الغفار () القہار () الوہاب () الرزاق() الفتاح () العلیم القابض () الباسط الخافض  الرافع المعز() المذل () السمیع البصیر  الحکم العدل  اللطیف() الخبیر  الحلیم العظیم الغفور () الشکور () العلی  الکبیر  الحفیظ المقیت  الحسیب () الجلیل  الکریم الرقیب  المجیب () الواسع() الحکیم  الودود  المجید  الباعث () الشہید () الحق() الوکیل() القوی () المتین() الولی () الحمید () المحصی () المبدی () المعید () المحی () الممیت () الحی () القیوم() الواجد () الماجد () الواحد () الاحد () الصمد () القادر  المقتدر () المقدم المؤخر  الاول  الآخر () الظاہر () الباطن  الوالی  المتعال  البر  التواب () المنتقم العفو  الرؤف مالک الملک() ذوالجلال والاکرام() المقسط الجامع الغنی  المغنی  المانع() الضار  النافع  النور  الہادی () البدیع () الباقی  الوارث  الرشید  الصبور۔
 ہند آریائی لسانیات کے ممتاز عالم سنیتی کمار چٹر جی اپنی تصنیف -  =( ہند آریائی اور ہندی) میں کھڑی بولی کے اس نئے اور نکھرے ہوئے روپ کو جس کا ارتقا دہلی میں ء میں مسلم حکومت کے قیام کے بعد عمل میں آیا " " =(ترقی یافتہ مغربی اپ بھرنش) کے نام سے موسوم کرتے ہیں اور کہتے ہیں کہ یہ اس دور میں شمالی ہند کے میدانی علاقوں کے عوام کی مشترکہ زبان کی حیثیت سے موجود تھی: "         ,           ". (. 196). =(ترکوں اور ایرانیوں کے سکونت پذیر ہونے اور دہلی میں پہلی بار مسلم حکمرانی کے قیام کے بعد صرف ترقی یافتہ مغربی اپ بھرنش ہی شمالی ہندوستان کے میدانی علاقوں کے عوام کی مشترکہ زبان کی حیثیت سے موجود تھی۔
) یہاں تک کہ سارے لوگ اس ( محصور ہو جانے ) کی وجہ سے سخت فکر وتردد میں پڑجائیں گے، پھر وہ آپس میں تذکرہ کریں گے کہ کاش ہمیں کوئی ایسا شخص مل جاتا جو ہمارے پروردگار سے ہماری شفاعت کرتا اور ہمیں اس سختی وپریشانی سے چھٹکارا دلاتا اور پھر ( کچھ لوگ سب کی نمائندگی کرتے ہوئے ) حضرت آدم علیہ السلام کے پاس آئیں گے اور ان سے کہیں گے کہ آپ آدم علیہ السلام ہیں، تمام لوگوں کے باپ، آپ علیہ السلام کو اللہ تعالی نے ( بلا کسی واسطہ وسیلہ کے ) اپنے ہاتھ سے ( یعنی اپنی قدرت کاملہ سے ) پیدا کیا، آپ علیہ السلام کو جنت کی سکونت عطا فرمائی، اپنے فرشتوں سے ( تحیہ کا ) سجدہ آپ علیہ السلام کو کرایا، اور آپ علیہ السلام کو ہر چیز کے نام سکھائے : براہ کرام آپ علیہ السلام اپنے پروردگار سے ( کہ جس نے آپ علیہ السلام کو اتنی زیادہ فضیلتیں اور اعزاز بخشے ہیں۔
آتے ہی فرمایا تم میں وہ بھی ہیں جو مجھ پر ایمان لا چکے ہیں لیکن پھر میرے ساتھ کفر کریں گے اور ایک دو دفعہ نہیں بلکہ بارہ بارہ مرتبہ، پھر فرمایا تم میں سے کون اس بات پر آمادہ ہے کہ اس پر میری مشابہت ڈالی جائے اور وہ میرے بدلے قتل کیا جائے اور جنت میں میرے درجے میں میرا ساتھی بنے، ایک نوجوان جو ان سب میں کم عمر تھا، اٹھ کھڑا ہوا اور اپنے آپ کو پیش کیا، آپ نے فرمایا تم بیٹھ جاؤ، پھر وہی بات کہی اب کی مرتبہ بھی کم عمر نوجوان صحابی رضی اللہ تعالی عنہ کھڑے ہوئے، حضرت عیسی نے اب کی مرتبہ بھی انہیں بٹھا دیا، پھر تیسری مرتبہ یہی سوال کیا، اب کی مرتبہ بھی یہی نوجوان کھڑے ہوئے آپ نے فرمایا بہت بہتر، اسی وقت ان کی شکل و صورت بالکل حضرت عیسی جیسی ہو گئی اور خود حضرت عیسی علیہ السلام اس گھر کے ایک روزن سے آسمان کی طرف اٹھا لئے گئے۔
آمین ثم آمین یا ربّ العالمین . : گھروں کے اندر داخلے سے متعلق اذن و اجازت کی پابندی کے بارے میں جب مذکورہ بالا آیات کریمات نازل ہوئیں تو اس سے اہل ایمان کے مختلف لوگوں کے اندر کئی طرح کے شکوک و شبہات پیدا ہو گئے، جو ان کے ایمان و یقین اور خوف و خشیت خداوندی کا طبعی تقاضا، اور فطری نتیجہ تھا، مثلا کچھ معذور لوگ جو اپنے اعزاء و اقارب کے پاس رہتے اور انہی کے ساتھ کھایا پیا کرتے تھے یا جو لوگ اپنے رشتہ داروں کے یہاں آیا جایا اور کھایا پیا کرتے تھے تو ان کو اس بارہ فکر لاحق ہوتی کہ اب ان کا کیا بنے گا، وغیرہ وغیرہ تو اس آیت کریمہ سے ایسے لوگوں کے اس طرح کے تمام شکوک و شبہات کا ازالہ فرما دیا گیا اور واضح فرما دیا گیا کہ معذوروں مجبوروں اور رشتہ داروں پر اس ضمن میں کوئی حرج اور گناہ نہیں، پس ایسے لوگ ایک دوسرے کے یہاں آئیں جائیں۔
احمد بن محمد بن مغیرۃ، عثمان، ابن سعید بن کثیر بن دینار، شعیب، ابن ابو حمزۃ، زہری، عطاء بن یزید، حضرت عمران سے روایت ہے کہ حضرت عثمان نے وضو کا پانی منگوایا اور اپنے ہاتھ پر پانی ڈالا دونوں ہاتھوں کو تین مرتبہ دھویا اس کے بعد دایاں ہاتھ پانی میں ڈال کر کلی کی اور ناک صاف کی اس کے بعد آپ صلی اللہ علیہ و آلہ و سلم نے اپنا چہرہ تین مرتبہ دھویا اور کہنی تک دونوں ہاتھ تین مرتبہ دھوئے پھر سر کا مسح کیا اور ہر ایک پاؤں کو تین تین مرتبہ دھویا پھر حضرت عثمان نے کہا کہ میں نے جناب نبی کریم صلی اللہ علیہ و آلہ و سلم کو دیکھا کہ آپ صلی اللہ علیہ و آلہ و سلم نے اسی طرح سے وضو کیا جیسا میں نے یہ وضو کیا اور آپ صلی اللہ علیہ و آلہ و سلم نے فرمایا جو شخص میری طرح سے وضو کرے کہ میں نے جس طریقے سے وضو کیا ہے۔
اختیار کی مدت مقرر کر نے کے بارے میں یونس بن عبدالاعلی، ابن وہب، یونس بن یزید و موسی بن علی، ابن شہاب، ابو سلمہ بن عبدالرحمن، حضرت عائشہ صدیقہ رضی اللہ عنہا سے روایت ہے کہ جس روز حضرت رسول کریم صلی اللہ علیہ و آلہ و سلم کو اس بات کا حکم ہوا کہ آپ صلی اللہ علیہ و آلہ و سلم اپنی اہلیہ محترمہ کو اختیار عطا فرما دیں تو وہ اختیار دینا مجھ سے شروع فرمایا اور فرمانے لگے کہ میں تم سے ایک بات کا تذکرہ کروں گا تو اس میں تم جلدی نہ کرنا اور تم اپنے والدین کی رائے کے بغیر اس بات کا جواب نہ دینا حضرت عائشہ صدیقہ رضی اللہ عنہا فرماتی ہیں کہ آنحضرت صلی اللہ علیہ و آلہ و سلم نے والدین کا مشورہ حاصل کرنا اس وجہ سے فرمایا کہ آپ صلی اللہ علیہ و آلہ و سلم کو علم تھا کہ میرے والدین مجھ کو حضرت سے الگ ہونے کا مشورہ نہیں دیں گے۔
اس کو کسی دینی مدرسے میں داخل کرا دیں گے، الا ماشاء اللہ، راقم! اثم کے پاس اس سلسلہ میں کئی عبرت انگیز اور سبق آموز واقعات ہیں، جن کو راقم عبرت پذیری کے لئے حسب موقع احباب و رفقاء کی مجالس میں سناتا رہتا ہے، اور ان میں سے ایک خاص واقعہ خود راقم! اثم کے اپنے زمانہ طالب علمی کا بھی ہے جس کو راقم نے اپنی بڑی تفسیر عمدۃ البیان المعروف تفسیر المدنی الکبیر میں اس موقع پر درج بھی کیا ہے، جو دیکھنا چاہے وہاں دیکھ لے، کہ اس میں بڑا سامان عبرت و بصیرت ہے اور دوسری بات ان لوگوں نے حضرت صالح سے یہ کہی کہ تم ہمیں ان چیزوں کی پوجا پاٹ سے روکتے اور منع کرتے ہو، جن کی پوجا ہمارے باپ دادا کرتے آئے ہیں، یعنی یہ ایک انہونی اور غلط بات ہے جس لوگ کو ہم ماننے کے لئے تیار نہیں، اور یہی منطق آج کا جاہل مسلمان بگھارتا ہے، کہ ہم چونکہ لکیر کے فقیر ہیں۔
اسے معبود بنا لیا اور وہ ظالم تھے اور جب نادم ہوئے اور معلوم کیا کہ بیشک وہ گمراہ ہو گئے تھے تو کہنے لگے اگر ہمارے رب نے ہم پر رحم نہ کیا اور ہمیں نہ بخشا تو بے شک ہم نقصان پانے والوں میں سے ہوں گے اور جب موسی اپنی قوم کے ی طرف غصہ اور رنج میں بھرے ہوئے واپس آئے تو فرمایا تم نے میرے بعد یہ بڑی نامعقول حرکت کی کیا تم نے اپنے رب کے حکم سے پہلے ہی جلد بازی کر لی اور تختیاں پھینک دیں اور اپنے بھائی کا سر پکڑا اسے پنی طرف کھینچنے لگا اس نے کہا کہ اے میری ماں کے بیٹے لوگوں نے مجھے کمزور سمجھا اور قریب تھے کہ مجھے مار ڈالیں سو مجھ پر دشمنوں کو نہ ہنسا اور مجھے گناہگار لوگوں میں نہ ملا کہا اے میرے رب مجھے اور میرے بھائی کو معاف فرما اور ہمیں اپنی رحمت میں داخل کر اور تو سب سے زیادہ رحم کرنے والا ہے۔
الخ کا حاصل یہ ہے کہ اونٹوں کا اصل مقصد تو یہ ہے کہ ان کو سواری اور بار برداری کے مصرف میں لایا جائے اور خدا نے اس کو اسی لئے پیدا کیا ہے کہ ان کے ذریعہ اپنی بھی سفری ضروریات پوری کی جائیں اور دوسرے ضرورت مند مسلمانوں کو بھی ان سے نفع پہنچایا جائے، لیکن اگر کوئی شخص ان کو خوب موٹا تازہ کر کے محض اظہار تفاخر اور نام آوری کے لئے رکھتا ہے اور ان کو اپنے سفر میں اپنی یا اپنے کسی ضرورت مند مسلمان بھائی کے رفع احتیاج کے لئے نہیں بلکہ کوتل رکھتا ہے تو اس طرح اس نے اس اونٹ کو نہ تو اپنے مصرف میں لا کر اور نہ کسی تھکے ہوئے مسلمان بھائی کی راحت کا ذریعہ بنا کر گویا شیطان کی اطاعت کی اور شیطان کو خوش کیا اس لئے وہ اونٹ گویا شیطان کے لئے ہو گیا، اس سے معلوم ہوا کہ کوتل گھوڑا ممنوع ہے اور گویا وہ شیطانی گھوڑا ہوتا ہے۔
اور جب قرآن کریم ایک آسان کتاب ہے تو اس کی تشریح کے لیے کسی لمبے چوڑے علم و فن کی ضرورت نہیں، لیکن یہ استدلال ایک شدید مغالطہ ہے جو خود کم فہمی اور سطحیّت پر مبنی ہے، واقعہ یہ ہے کہ قرآن کریم کی آیات دو قسم کی ہیں، ایک تو وہ آیتیں ہیں جن میں عام نصیحت کی باتیں، سبق آموز واقعات اور عبرت و موعظت کے مضامین بیان کۓ گۓ ہیں، مثلا دنیا کی ناپائداری، جنت و دوزخ کے حالات، خوف خدا اور فکر آخرت پیدا کرنے والی باتیں، اور زندگی کے دوسرے سیدھے سادے حقائق، اس قسم کی آیتیں بلا شبہ آسان ہیں، اور جو شخص بھی عربی زبان سے واقف ہو وہ انہیں سمجھ کر نصیحت حاصل کر سکتا ہے، مذکورہ بالا آیت میں اسی قسم کی تعلیمات کے بارے میں یہ کہا گیا ہے کہ ان کو ہم نے آسان کر دیا ہے، چنانچہ خود اس آیت میں لفظ للذّکْر (نصیحت کے واسطے ) اس پر دلالت کر رہا ہے۔
اور دو بکریاں ذبح کرنا آپ صلی اللہ علیہ و سلم کے ارشاد سے ثابت ہے اور ظاہر ہے کہ جو چیز قول سے ثابت ہو وہ فعل سے کہیں زیادہ مضبوط اور کہیں زیادہ مکمل سمجھی جاتی ہے، کیوں کہ فعل کے بارے میں یہ بھی احتمال ہوتا ہے کہ وہ کسی مخصوص حالت سے متعلق ہو، جب کہ قول میں عمومیت و اکملیت ہوتی ہے، اور ایک بات یہ بھی ہے کہ فعل تو محض جواز پر دلالت کرتا ہے اور قول سے جواز کے ساتھ استحباب بھی ثابت ہوتا ہے، ترمذی نے کہا ہے کہ اس سلسلے میں جن صحابہ کی روایتیں منقول ہیں، وہ یہ ہیں، حضرت علی رضی اللہ عنہ، حضرت عائشہ رضی اللہ عنہا، حضرت ام کرز رضی اللہ عنہا، حضرت بریدہ رضی اللہ عنہ، حضرت سمرہ رضی اللہ عنہ، حضرت ابوہریرہ رضی اللہ عنہ، حضرت عبداللہ بن عمر رضی اللہ عنہ، حضرت انس رضی اللہ عنہ، حضرت سلمان بن عامر رضی اللہ عنہ اور حضرت ابن عباس رضی اللہ عنہ۔
بنو جذیمہ کی جنگ کے لئے حضرت خالد بن ولید رضی اللہ تعالی عنہ کو حضور نے ایک لشکر پر سردار بنا کر بھیجا انہوں نے جا کر انہیں دعوت اسلام دی انہوں نے دعوت تو قبول کر لی لیکن بوجہ لا علمی بجائے اسلمنا یعنی ہم مسلمان ہوئے کے "صبانا "کہا یعنی ہم بے دین ہوئے، حضرت خالد بن ولید رضی اللہ تعالی عنہ نے انہیں قتل کرنا شروع کر دیا جب حضور صلی اللہ علیہ و آلہ و سلم کو یہ خبر پہنچی تو آپ نے ہاتھ اٹھا کر جناب باری میں عرض کی یا اللہ خالد کے اس فعل میں اپنی بیزاری اور بیزاری اور برات تیرے سامنے ظاہر کرتا ہوں، پھر حضرت علی رضی اللہ تعالی عنہ کو بلا کر انہیں بھیجا کہ جاؤ ان کے مقتولوں کی دیت چکا، ؤ اور جو ان کا مالی نقصان ہوا ہو اسے بھی کوڑی کوڑی چکا، ؤ، اس سے ثابت ہوا کہ امام یا نائب امام کی خطا کا بوجھ بیت المال پر ہو گا۔
بے باک، کیا کروں اے رازؔ سبق پڑھا نہیں میں نے زمانہ سازی کا کچھ ایسے لحن سے مطرب نوا فروش ہوا کہ ساز قلب کا ہر تار نغمہ کوش ہوا نگاہ ساقئ· میکش نواز، کیا کہنا کہ ایک جام میں ٹھنڈا خودی کا جوش ہوا فراز عرش سے آواز مرحبا آئی جب آستان محبت پہ سجدہ کوش ہوا کمال بادہ پرستی اسی کو کہتے ہیں کہ جرعہ نوش محبت بھی مے فروش ہوا خمار بادۂ ہستی، ارے معاذ اللہ خدا کا شکر کہ اب رازؔ حق نیوش ہوا طریق عشق میں جو خستہ و خراب ہوا وہ اپنے مقصد ہستی میں کامیاب ہوا نگاہ شوق کو جب حد کا اضطراب ہوا جمال شاہد مقصود بے نقاب ہوا ضیائے شمع حقیقت، کمال جلوہ گری کہ بزم دہر کا ہر جلوہ آفتاب ہوا گناہگار محبت، گناہگار وفا گناہ کر کے نہ شرمندۂ حساب ہوا ہمیشہ حدّ ادب کو نگاہ میں رکھا رہ طلب میں نہ میں خستہ و خراب ہوا حریف راہ محبت پہ رحمتیں ہوں۔
تمہاری چالیں ||یوسفؑ، اس معاملے سے درگزر کر اور اے عورت، تو اپنے قصور کی معافی مانگ، تو ہی اصل میں خطا کار تھی" ||شہر کی عورتیں آپس میں چرچا کرنے لگیں کہ "عزیز کی بیوی اپنے نوجوان غلام کے پیچھے پڑی ہوئی ہے، محبت نے اس کو بے قابو کر رکھا ہے، ہمارے نزدیک تو وہ صریح غلطی کر رہی ہے" ||اس نے جو ان کی یہ مکارانہ باتیں سنیں تو ان کو بلاوا بھیج دیا اور ان کے لیے تکیہ دار مجلس آراستہ کی اور ضیافت میں ہر ایک کے آگے ایک چھری رکھ دی (پھر عین اس وقت جبکہ وہ پھل کاٹ کاٹ کر کھا رہی تھیں) اس نے یوسفؑ کو اشارہ کیا کہ ان کے سامنے نکل آ جب ان عورتوں کی نگاہ اس پر پڑی تو وہ دنگ رہ گئیں اور اپنے ہاتھ کاٹ بیٹھیں اور بے ساختہ پکا ر اٹھیں "حاشاللّہ، یہ شخص انسان نہیں ہے، یہ تو کوئی بزرگ فرشتہ ہے" ||عزیز کی بیوی نے کہا "دیکھ لیا! یہ ہے۔
تو آپ نے ارشاد فرمایا بکلّ شعْرۃ حسنۃٌیعنی تمہیں ہر بال کے عوض ایک نیکی ملیگی، الی آخر الحدیث . : یعنی ان مظلوموں کا اس کے سوا کوئی جرم و قصور نہیں تھا کہ یہ کہتے تھے کہ ہمارا رب اللہ ہے، اور ظاہر ہے کہ یہ کوئی جرم و قصور نہیں بلکہ صداقتوں کی صداقت اور حقیقتوں کی حقیقت، اور تمام خوبیوں اور محامد کی اصل اور اساس ہے مگر ظالموں کے نزدیک حق کے پاسداروں کی یہی سب سے بڑی نیکی اور خوبی جرم و قصور اور گناہ بن گئی، اور اتنا بڑا جرم و قصور کہ جرم بے گناہی کے اسی قصور کی بناء پر ان پر ان کا عرصہ حیات تنگ کر دیا گیا، یہاں تک کہ ان مظلوموں کو اسی بناء پر دیس نکالا دیا گیا اور ان کو ان کے اپنے گھروں سے نکال باہر کیا گیا، سو ایسے مظلوموں کو اس طرح کے ظلم سافر سے نبرد آزمائی، مقابلہ اور گلو خلاصی کے لئے جہاد کی اجازت دی گئی۔
تو اس سے توبہ اور مطلق کوئی بھی مراد ہے یا یہ نیکی مراد ہے جو گناہ و برائی کی ضد ہو چنانچہ طیبی نے کہا ہے کہ انسان کو چاہیے کہ وہ نیک کام کرنے کے ذریعہ برائیوں کے اثرات مٹانے سے کسی بھی لمحہ غافل نہ رہے اس سے جو بھی برائی صادر ہو اس کے بدلہ میں اسی کی جنس سے کوئی نیک کام ضرور کر لے، اگر شراب نوشی کا گناہ سرزد ہو جائے تو اس کے بدلے میں جو حلال چیزیں خدا کے واسطے لوگوں کو پلائے اگر کسی وقت تکبر میں مبتلا ہو جائے تو تواضع اختیار کرے اگر کسی جگہ گانا بجانا سننے کا اتفاق ہو جائے تو ان لوگوں کی ہم نشینی میں کچھ وقت گزارنا پڑا ہو جو گانے بجانے کی لغویت میں مبتلا ہوں تو اس کے بدلے میں قرآن پاک کی تلاوت سنے اور ذکر و نصیحت کی مجلس میں بیٹھے اور اسی طرح بخل کا تدارک، خدا کی راہ میں خرچ کرنے کے ذریعہ کرے۔
جب آپ صلی اللہ علیہ و سلم کا گزر ایک قبرستان پر ہوا تو وہاں آپ کی چشم بصیرت نے ادراک کر لیا کہ قبروں میں مردوں پر عذاب ہو رہا ہے اور پھر آپ صلی اللہ علیہ و سلم نے صحابہ کو تلقین کی کہ وہ عذاب قبر سے پناہ مانگتے رہیں عذاب قبر کی شدت کا اندازہ اس سے کیا جا سکتا ہے کہ آپ صلی اللہ علیہ و سلم نے صحابہ سے فرمایا کہ اگر تمہاری آنکھیں ااس کا مشاہدہ کر لیں اور تمہارے کان اس کو سن لیں تو تم اپنی عقل و دماغ سے ہاتھ دھو بیٹھو اور تم اس کی شدت و سختی کا محض احساس ہی کر کے بے ہوش ہو جاؤ گے جس کا نتیجہ یہ ہو گا کہ تم اس خوف و ہر اس کی وجہ سے مردوں کو دفن کرنا بھی چھوڑ دو گے اگر مجھے اس کا خدشہ نہ ہوتا تو میں یقینا تمہیں اس عذاب کا مشاہدہ بھی کر ادیتا اور تمہیں سنوا بھی دیتا۔
جب بکریوں میں سے کسی کی چال بگڑ جاتی اور اگلے دن پہلے سے بھی زیادہ لنگڑانے لگتی، کوئی اپنے کھر زمین پر جھٹک جھٹک کر مارتی یا کسی کا بدن ڈھلکنے لگتا، کسی کے منھ میں سفید سفید چھالے نکل آتے یا تھنوں کے سفید دانے پھٹ کر سرخ ہو جاتے، کسی کے منھ سے جھاگ اور رالیں بہنے لگتیں یا کسی کے حوانے کے غدود سوج جاتے، دودھ کم نکلتا یا پھر دودھ کی پھٹکیاں بن جاتیں، منھ اور آنکھوں کی جھلیاں زرد ہونے لگتیں یا پھر ناک منھ اور پیچھے سے لیس دار مادہ نکلنے لگتا، کسی کا پھل گر جاتا یا ان میں سے کسی کا پہلا میمنا اگلی ٹانگوں کے بہ جائے پہلے پیچھا نکالنے لگتا، کوئی سوئے کی پیڑوں سے چیخے جاتی یا جھلی پھٹ جاتی اور ہم ترکیبیں کر کر کے پھل چھوڑنے میں مدد دے رہے ہوتے یا تروہنے والی کی زندگی بڑھانے کے کیکھن کر رہے ہوتے تو ہمیں دکھ، موت اور زندگی دونوں کے مقابل کرتا تھا۔
جیسا کہ ترجمہ کے دوران قوسین میں اس کو واضح کیا گیا، بعض حضرات نے یہ کہا ہے کہ بالوں کو رنگنا مراد ہے، اور بعض حضرات کے قول کے مطابق کپڑوں کو رنگنا مراد ہے، نیز سیوطی نے کہا ہے کہ یہی قول اشبہ یعنی صحیح ہے کہ آنحضرت صلی اللہ علیہ و سلم کا بالوں کا رنگنا منقول نہیں ہے لیکن ملا علی قاری کہتے ہیں کہ جب یہ بات درجہ صحت کو پہنچ چکی ہے کہ آنحضرت صلی اللہ علیہ و سلم نے کسم کے رنگے ہوئے اور زعفرانی کپڑے پہننے سے منع کیا تو یہ کیسے ممکن ہے کہ مذکورہ جملہ کو کپڑوں کے زرد رنگنے پر محمول کیا جائے لہذا زیادہ صحیح بات وہی ہے جو صاحب نہایہ نے نقل کی ہے کہ مختار قول یہ ہے کہ کبھی تو آپ صلی اللہ علیہ و سلم نے بالوں کو رنگا اور اکثر نہیں رنگا لہذا راویوں میں سے ہر ایک نے اسی چیز کو بیان کیا جس کو اس نے دیکھا ہے۔
سب جنہیں بیاں استاد مارچ تیرہ کو وہ جواں اقبال پنجۂ مرگ سے ہوا پامال ہائے وہ بزم اہل فن کی بہار ہائے وہ گلشن سخن کی بہار ہائے وہ شاہد چمن کی بہار ہائے وہ باغ پنجتن کی بہار صرف نذر بلائے جاں ہو جائے چار ہی روز میں خزاں ہو جائے وہ سپہر سخنوری ہیہات بحر ذخّار شاعری ہیہات فخر جامی و انوری ہیہات رشک عرفی و عنصری ہیہات نیر عزّ و اعتلا افسوس برج خاکی میں چھپ گیا افسوس طوطی گلشن سخن دانی بلبل گلشن گل افشانی خسرو کشور غزل خوانی گوہر افسر ہمہ دانی غیرت انوری و خاقانی رشک غالب، بیان و یزدانی آفتاب سپہر جاہ و جلال بادشاہ دیار فضل و کمال ناثر و ناظم و بلند خیال شاعر بے عدیل، بے تمثال چشمۂ فیض، شہرۂ آفاق معدن حلم و مخزن اخلاق اختر سعد آسمان علوم گوہر آبدار کان علوم گل خوش رنگ، گلستان علوم روشنی بخش خانمان علوم منشی بے نظیر و لاثانی عزت افزاے نام فرقانی کارزار سخن کا تھا۔
طواف وداع کے بعد آنحضرت صلی اللہ علیہ و آلہ و سلم کی مکہ سے روانگی حضرت عائشہ رضی اللہ عنہا فرماتی ہیں کہ میں نے عمرہ کے لئے تنعیم سے احرام باندھا اور مکہ میں داخل ہوئی اور پھر میں نے اپنا وہ عمرہ ادا کیا جو ایام شروع ہو جانے کی وجہ سے رہ گیا تھا اور جس کی قضا مجھے کرنی تھی، اس کی تفصیل باب قصۃ حجۃ الوداع میں گزر چکی ہے اور رسول کریم صلی اللہ علیہ و آلہ و سلم ابطح میں میرے انتظار میں رہے، یہاں تک کہ جب میں افعال عمرہ سے فارغ ہو گئی تو آپ صلی اللہ علیہ و آلہ و سلم نے لوگوں کو روانگی کا حکم دیا، چنانچہ آپ صلی اللہ علیہ و آلہ و سلم ابطح سے روانہ ہو کر خانہ کعبہ تشریف لائے اور نماز فجر سے پہلے اس کا طواف یعنی طواف وداع کیا پھر نماز فجر سے پہلے ہی یا نماز فجر پڑھنے کے بعد مدینہ کی طرف روانہ ہو گئے۔
علاوہ ازیں بعض روایت میں منقول ہے کہ جب حضرت ابوبکر صدیق رضی اللہ تعالی عنہ اور حضرت فاطمہ رضی اللہ تعالی عنہا کے درمیان مذکورہ صورت حال پیدا ہو گئی (کہ حضرت ابوبکر صدیق رضی اللہ تعالی عنہ کی طرف سے حضرت فاطمہ رضی اللہ تعالی عنہا کا مطالبہ تسلیم نہ کئے جانے کی وجہ سے وہ ان سے ناراض ہو گئیں) تو (ایک دن) حضرت ابوبکر رضی اللہ تعالی عنہ حضرت فاطمہ رضی اللہ تعالی عنہا کے ہاں تشریف لے گئے اور آفتاب کی سخت گرمی اور دھوپ کی شدید تمازت کے باوجود ان کے دروازے پر کھڑے رہے اور ان سے عذر خواہی کرتے رہے اور یہ فرمایا کہ خدا کی قسم !رسول خدا صلی اللہ علیہ و سلم کی قرابت (کے حقوق کی رعایت و حفاظت) مجھے اپنی قرابت سے زیادہ محبوب اور عزیز تر ہے لیکن میں کیا کروں کہ میں نے آنحضرت صلی اللہ علیہ و سلم سے اس حدیث کو سنا ہے اور دوسرے صحابہ کرام اس پر گواہ ہیں۔
غیبت اس کو کہتے ہیں کہ کوئی شخص کسی ایسے شخص کے بارے میں جو موجود نہ ہواس طرح کا ذکر کرے جس سے اس کا کوئی عیب ظاہر ہو اور وہ اس عیب کے ذکر کیے جانے کو ناپسند کرے اور اس عیب کا تعلق خواہ اس کے بدن سے ہو یاعقل سے خواہ اس کے دین سے ہو یا دنیا سے، خواہ اس کے اخلاق وافعال سے ہو یا نفس سے خواہ اس کے مال و اسباب سے، ہو یا اولاد سے خواہ اس کے ماں باپ سے ہو یا بیوی و خادم وغیرہ سے خواہ اس کے لباس وغیرہ سے ہو یا رفتاروگفتار سے، خواہ اس کی ہیبت کذائی سے یانشستوبرخاست سے، خواہ اس کے حرکات وسکنات سے ہو یا عادات واطوار سے، خواہ اس کی کشادہ روئی سے ہو یا ترش روئی سے اور خواہ اس کی تندخوئی وسخت گوئی سے ہو یانرم خوئی اور خاموشی سے اور یا ان چیزوں کے علاوہ کسی بھی ایسی چیز سے ہوجواس سے متعلق ہوسکتی ہے۔
فولادی اس قوم کی خدمت کا جس شخص کو ارماں ہو استعاراتی شاعری جلیل سازؔ نے استعارہ، تشبیہ اور تمثیل کو اپنی شاعری میں برتا ہے، ویسے بھی بلاغت کے ان فنون کا استعمال ایک اچھے شاعر کے لیے ایک طرح سے ناگزیر ہو جاتا ہے، اس کا مقصد آپ جانتے ہیں کہ قاری کے دل میں واضح انداز میں بات بیٹھ جائے، تأثر میں اضافہ ہو، بسا اوقات ایسا ہوتا ہے کہ ایک بات وضاحت کے ساتھ کھلم کھلا کہنے سے وہ بات پیدا نہیں ہوتی جو کہ استعاراتی زبان میں کہنے سے پیدا ہوتی ہے، جلیل سازؔ کی شاعری پر نظر ڈالنے سے ایک پوری غزل ہی اس انداز کی ہمیں نظر آتی ہے، بظاہر یہ غزل عام سی غزل معلوم ہوتی ہے، لیکن ذرا سا غور و فکر کرنے اور تدبر سے کام لینے کی صورت میں معانی کی پرتیں یکے بعد دیگرے ہمارے سامنے کھلتی چلی جاتی ہیں، جن کے علم کے بعد ایک طرح کی خوشی، مسرت و فرحت حاصل ہوتی ہے۔
لہذا اس حقیقت کے اعتراف کے باوجود کہ تعلیم اور بالخصوص ابتدائی و ثانوی سطح کی تعلیم کے نظم کی ذمے داری آئینی اعتبار سے حکومت کی ہے اور مادری زبان میں تعلیم حاصل کرنے کے حق کے لیے اردو والوں کا حکومت سے توقعات رکھنا اور اس کے لیے جمہوری طریقوں سے جدوجہد کرنا اپنی جگہ صد فی صد درست ہے لیکن اقتدار کے ایوانوں میں فسطائی قوتوں کی بالا دستی اور بی جے پی کے برسر اقتدار آنے کے بعد عوام اور بالخصوص اقلیتوں کو وقت رہتے یہ باور کر لینا چاہیے کہ اگر انھیں تعلیم و ترقی کی دوڑ میں شامل رہنا ہے اور اپنی لسانی و تہذیبی شناخت کو بھی باقی رکھنا ہے تو حکومت پر تکیہ کرنے کی بجائے انھیں کمیونٹی  کی سطح پر ایسے اقدام بھی کرنے پڑیں گے جن کے ذریعے وہ حصول تعلیم اور تہذیبی شناخت کا تحفظ کرتے ہوئے قومی ترقی میں اپنا کردار ادا کر سکیں اور قومی دولت میں اپنا حصہ بھی وصول کر سکیں۔
لہذا جب تم میں سے کوئی نہانے کا ارادہ کرے تو اسے چاہئے کہ وہ کسی چیز سے پردہ کر لیا کرے ) تشریح سرکار دو عالم صلی اللہ علیہ و سلم کی عادت مبارکہ یہ تھی کہ جب آپ صلی اللہ علیہ و سلم کسی اہم اور عظیم مسئلے کو بیان کرنا چاہتے یا کسی خاص چیز سے آگاہ کرنا چاہتے تو منبر پر تشریف لے جاتے اور پہلے اللہ جل شانہ کی حمد و ثنا کرتے اس کے بعد اصل مسئلے کو بیان فرماتے چنانچہ آپ صلی اللہ علیہ و سلم نے ایک مرتبہ ایک آدمی کو دیکھا وہ شرم کو بالائے طاق رکھ کر ایک کھلی جگہ (میدان میں ننگا نہا رہا ہے تو آپ صلی اللہ علیہ و سلم کی جبین شرم و حیا پر بل پڑ گئے، فورا مسجد نبوی میں پہنچے منبر پر تشریف لے گئے اور لوگوں کے سامنے آپ صلی اللہ علیہ و سلم نے شرم و حیا کی اہمیت کو بڑے بلیغ اور ناصحانہ انداز میں بیان فرمایا۔
متفرقات حیات اور سیرت اصلاح کے آغاز منطقی طور پر گھر سے ہونا چاہیے، افغانی نے بھی اپنے وطن (افغانستان) میں کافی اصلاحات کیں، انہوں نے فوج کی تشکیل نو، سفیروں اور نمائندوں کے تقرر، ڈاک کے نظام کی بہتر تنظیم اور مدارس کی تاسیس کی خاطر حکام کورے صائب مشورے دیئے جن پر عمل کیا گیا، اخبار "شمس النہار" کو انہوں نے جاری کروایا اور خود بھی اس میں کئی مضامین لکھے، مصر میں ان کی تشویق و ترغیب پر دو اخبار جاری ہوئے "المصر" جس کی ادارت محمد ادیب اسحق نے سنبھالی اور "ابو نظارا" جسے جیمز نامی ایک شخص نے شائع کیا، استنبول میں آپ وہاں کی یونیورسٹی اور ایا صوفیہ کی مسجد میں تقریبا ہفتہ وار تقریر کرتے تھے اور سامعین نے انہیں "سحرالقلوب" کا لقب دے رکھا تھا، روس میں آپ تین بار تشریف لے گئے اور ان کی کوشش کے نتیجے میں زار کی حکومت نے قرآن مجید کے روسی ترجمے اور بعض اسلامی کتب کی اشاعت کی اجازت دی تھی۔
محض بھگت رام کے وجود سے ورنہ رنگپور تو ایسی ‫شریف روحوں کا گاؤں تھا کہ غالبا فرشتوں کو بھی وہاں آتے ہوئے ڈر معلوم ہوتا ہو گا، نیکی پاکیزگی اور عبادت کا ہلکا سا نور گویا ہر ذی نفس کے چہرے سے چھنتا نظر آتا تھا، کبھی کوئی لڑائی نہ ہوتی تھی، فرقہ وقت پر وصول ہو جاتا تھا، ورنہ زمین قرق ہو جاتی تھی اور لالہ کانشی رام پھر روپیہ دے کر اپنے مقروض کو کام پر لگا دیتے تھے، مسلمان بچارے اتنے کمزور تھے اور تعداد میں اس قدر کم تھے کہ ان میں لڑنے کی ہمت نہ تھی، سب بیٹھے مسجدوں کے مناروں اور ا سکے کنگروں کو خاموشی سے تکا کرتے کیونکہ گاؤں میں انہیں اذان دینے کی بھی ممانعت تھی، کیروں اور اچھوتوں کا سارا دھندا دو جنمے لوگوں سے وابستہ تھا اور وہ چوں تک نہ کر سکتے تھے، اس کے علاوہ انہیں یہ احساس بھی نہ ہوتا تھا کہ زندگی اس کے علاوہ کچھ اور بھی ہو سکتی ہے۔
محمد نصراللہ نصرؔ (ہاوڑہ)  پھول کو خوشبو قمر کی روشنی تو نے ہی دی کائنات حسن کو یوں دلکشی تو نے ہی دی اک فلک کو ماہ و انجم، اک زمیں کو پھول پھل دونوں عالم کو ہر اک شئے دیدنی تو نے ہی دی وسعت صحرا کو نخلستان کی ٹھنڈی ہوا موج بحر بے کراں کو بے کلی تو نے ہی دی طائر دلکش ادا کو حسن بھی دلکش دیا عندلیب خوش نوا کو راگنی تو نے ہی دی دن کو روشن کر دیا خورشید نور خاص سے شب گزیدہ دہر کو یہ چاندنی تو نے ہی دی علم کی دولت عطا کی، عقل بھی تیری عطا ہاں بشر کو نیک و بد کی آگہی تو نے ہی دی تیری حکمت کا بیاں ممکن نہیں الفاظ میں ایک لفظ کن سے ہم کو زندگی تو نے ہی دی بندۂ کمتر تری توصیف کرنا کس طرح نصرؔ کو توفیق یا رب! مدح کی تو نے ہی دی  یہ مہر و ماہ منور غلام تیرے ہیں۔
مدینہ کے (سلمان بن عبدالملک کی طرف سے) عمر بن عبدالعزیز نے جواب لکھا کہ لڑکے کے عفو کو جائز رکھ(یعنی بیٹے نے اگر باپ کو حد معاف کر دی ہے تو عفو صحیح ہے) زریق نے کہا میں نے عمر بن عبدالعزیز کو یہ بھی لکھا تھا کہ اگر کوئی شخص دوسرے پر تہمت زنا کی لگائے یا اس کے ماں باپ کو اور ماں باپ اس کے مر گئے ہوں یا دونوں میں سے ایک مر گیا ہو تو پھر کیا کرے، عمر بن عبدالعزیز نے جواب میں لکھا کہ جس شخص کو تہمت زنا کی لگائے اگر وہ معاف کر دے تو عفو درست ہے لیکن اگر اس کے والدین کو تہمت زنا کی لگائے تو اس کا عفو کر دینا درست نہیں جب کہ والدین مر گئے ہوں یا ان دو میں سے ایک مر گیا ہو بلکہ حد لگا اس کو موافق کتاب اللہ کے مگر جب بیٹا اپنے والدین کا حال چھپانے کے واسطے عفو کر دے تو عفو درست ہے۔
وہ جب آپ کو نماز پڑھتے سجدہ کرتے دیکھتا تو جل بھنج جاتا اور یہ ٹوہ میں رہتا کہ کب آپ کو سجدہ کی حالت میں پاؤں اور کسی وزنی چیز سے حملہ کر دوں ایک دفعہ آپﷺ پر سجدہ کی حالت میں اونٹ کی اوجھڑی لا کر ڈال دیا کسی نے آپ کی لخت جگر نور نظر بیٹی حضرت فاطمۃ الزہراؓ کو خبر دی کہ آپ کے ابا جان کے اوپر ابوجہل نے اوجھڑی ڈال دی تو فورا آپ دوڑتی ہوئی آئیں اور اپنے ننھے ننھے ہاتھوں سے روتے ہوئے اوجھڑی ہٹائیں ایسے ہی ایک موقع پر جب آپ ﷺ سجدہ میں تھے تو ابوجہل نے اپنے ہاتھ میں ایک بڑا پتھر اٹھایا اور حملہ کرنا ہی چاہتا تھا کہ مارے گھبراہٹ کے چیخنے چلانے لگا لوگوں نے پوچھا تو بتایا کہ میں جب محمد(ﷺ) پر حملہ کرنا چاہا تو کوئی بھیانک چیز مجھے کھانے کے لئے دوڑی اور پتھر خود میرے ہاتھوں میں چپک گیا وغیرہ وغیرہ ایسی چیز کو اللہ نے بیان فرمایا ہے۔
پھر آخر میں آپ صلی اللہ علیہ وآلہ وسلم نے احکام کی بجا آوری کے سلسلے میں تائید و مبالغہ کے طور پر فرمایا کہ فاتوا منہ مااستطعتم (اس میں سے جو کچھ تم کرنے کی طاقت رکھتے ہو کرو) یعنی خدا اور رسول صلی اللہ علیہ وآلہ وسلم کے احکام پر عمل کرنے کی تم جتنی بھی طاقت رکھتے ہو اس کے مطابق عمل کرو یا پھر یہ کہ اس جملے کے ذریعہ آپ صلی اللہ علیہ وآلہ وسلم نے رفع حرج پر اشارہ فرمایا کہ مثلا نماز کے بعض شرائط و ارکان ادائیگی سے تم اگر عاجز ہو تو جس قدر ہو سکے اسی قدر کرو، جو تم سے نہ ہو سکے اسے چھوڑ دو جیسے اگر تم میں اتنی طاقت نہیں ہے کہ کھڑے ہو کر نماز ادا کر سکو تو بیٹھ کر نماز پڑھو، اگر بیٹھ کر پڑھنے سے بھی عاجز ہو تو لیٹے ہی لیٹے پڑھو مگر پڑھو ضرور، اسی پر دوسرے احکام و اعمال کو بھی قیاس کیا جا سکتا ہے۔
چنانچہ قرآن مجید نے اس واقعہ کا ذکر کرتے ہوئے ارشاد فرمایا کہ :- قالوا یموسی اما ان تلقی و اما ان نکون اول من القی ہ قال بل القوا ج فاذا حبالھم و عصیھم یخیل الیہ من سحر ھم انھا تسعی ہ فاوجس فی نفسہ خیفۃ موسی ہ قلنا لا تخف انک انت الاعلی ہ والق مافی یمینک تلقف ما صنعوا ط انما صنعوا کید سحر ط ولا یفلح السحر حیث اتی ہ فالقی السحرۃ سجّدا قالوا امنا برب ھرون و موسی ہ ( پ 16 طہ 65 تا 70) ترجمہ کنز الایمان :- بولے اے موسی یا تو تم ڈالو یا ہم پہلے ڈالیں موسی نے کہا بلکہ تمہیں ڈالو جبھی ان کی رسیاں اور لاٹھیاں ان کے جادو کے زور سے ان کے خیال میں دوڑتی معلوم ہوئیں تو اپنے جی میں موسی نے خوف پایا ہم نے فرمایا ڈر نہیں بیشک تو ہی غالب ہے اور ڈال تو دے جو تیرے داہنے ہاتھ میں ہے اور ان کی بناوٹوں کو نگل جائے گا۔
کس لئے تو مجھے اس دینا میں لے آیا اور ان سخت بے رحم عمارتوں کے ٹایلس زدہ فٹ پاتھوں پر دھکے کھانے کے لئے چھوڑ دیا گیا، ایک لمحے کے لئے ان لڑکوں کے فق فریادی چہرے کسی نا معلوم ڈر سے خوفزدہ ہوگئے اور بڑی سختی سے انہوں نے ایک دوسرے کے ہاتھ پکڑ لئیے، جیسے کہیں سے انہیں آسرانہ ملا، جسیے اس شہر کی ہر بڑی عمارت ہر فٹ پاتھ اور ہر چلنے والے قدم نے انہیں ٹھکرادیا، اور انہیں مجبور کردیا کہ وہ رات کی تاریکی میں ایک دوسرے کا ہاتھ پکڑلیں مجھے وہ اس لئیے ہی خوفزدہ اور معصوم معلوم ہورہے تھے، جیسے بھولے بھالے بچے کسی نا معلوم بے کنار جنگل میں کھو جائیں، اسی لئے کبھی کبھی مجھے ایک شہر نہیں معلوم ہوتا ہے، جس میں معاشرے کے بے نام اولاد سڑکوں کی بھول بھلیوں میں اپنا راستہ ٹٹولتی ہے اور جب راستہ نہیں ملتا تو آنکھیں بند کرکے ایک درخت کے نیچے بیٹھ جاتی ہے، پھر میں سوچتا ہوں۔
کہیں پڑاؤ ڈالو تو وہاں نہ زیادہ جگہ گھیرو اور نہ راستہ روکو اور حضرت سہل ابن معاذ اپنے والد سے نقل کرتے ہیں کہ انہوں نے کہا کہ ایک مرتبہ جب ہم رسول کریم صلی اللہ علیہ و سلم کے ہمراہ جہاد میں گئے (اور منزل پر قیام کیا) تو لوگوں نے (اس) منزل کی (ساری جگہوں) کو تنگ کر دیا اور راستہ کو کاٹ دیا (یعنی بعض لوگوں نے بلا ضرورت یا ضرورت سے زیادہ جگہوں پر قبضہ کر لیا جس کی وجہ سے دوسرے لوگوں کو جگہ کی تنگی ہو گئی اس طرح راستہ بھی تنگ ہو گیا جس سے آنے جانے والوں کو پریشانی ہونے لگی (چنانچہ یہ دیکھ کر نبی کریم صلی اللہ علیہ و سلم نے ایک منادی کرنے والے کو لوگوں کے درمیان بھیج کر یہ اعلان کرایا کہ جس شخص نے منزل کی (جگہوں) کو تنگ کیا یا راستے کو کاٹا تو لوگوں کو ضرر و تکلیف پہنچانے کی وجہ سے) اس کو جہاد کا ثواب نہیں ملے گا۔
ہم نے دل کی بات کہہ دی تو آپ نے فرمایا ! دجال کے علاوہ مجھے تو تم سے اس سے بھی بڑا خوف ہے، اگر وہ میری موجودگی میں نکلا تو میں آپ اس سے سمجھ لوں گا اور اگر وہ میرے بعد آیا تو ہر مسلمان اس سے آپ بھگت لے گا، اگر وہ میری موجودگی میں نکلا تو میں آپ اس سے سمجھ لوں گا اور اگر وہ میرے بعد آیا تو ہر مسلمان اس سے آپ بھگت لے گا، میں اپنا خلیفہ ہر مسلمان پر اللہ کو بناتا ہوں، وہ جوان ہو گا، آنکھ اس کی ابھری ہوئی ہو گی، بس یوں سمجھ لو کہ عبد العزی بن قطن جیسا ہو گا، تم میں جو اسے دیکھے اسے چاہئے کہ سورہ کہف کی شروع کی آیتیں پڑھے وہ شام و عراق کے درمیانی گوشے سے نکلے گا اور دائیں بائیں گشت کرے گا، اے اللہ کے بندو! خوب ثابت قدم رہنا، ہم نے پوچھا حضور صلی اللہ علیہ و سلم وہ رہے گا۔
یہ سب کچھ اپنے سابق کتابی تصور کے خلاف پا کر آدمی پریشان ہو جاتا ہے اور یوں محسوس ہونے لگتا ہے کہ یہ ایک غیر مرتب، غیر مربوط، منتشر کلام ہے جو اوّل سے لے کر آخر تک بے شمار چھوٹے بڑے مختلف شذرات پر مشتمل ہے، مگر مسلسل عبارت کی شکل میں لکھ دیا گیا ہے، مخالفانہ نقطۂ نظر سے دیکھنے والا اسی پر طرح طرح کے اعتراضات کی بنا رکھ دیتا ہے، اور منافقانہ نقطۂ نظر رکھنے والا کبھی معنی کی طرف سے آنکھیں بند کر کے شکوک کی طرف سے بچنے کی کوشش کرتا ہے، کبھی اس ظاہری بے ترتیبی کی تاویلیں کر کے اپنے دل کو سمجھا لیتا ہے، کبھی مصنوعی طریقے سے ربط تلاش کر کے عجیب عجیب نتائج نکالتا ہے، اور کبھی "نظریہ شذرات" کو قبول کر لیتا ہے جس کی وجہ سے ہر آیت اپنے سیاق و سباق سے الگ ہو کر ایسی معنی آفرینیوں کی آماجگاہ بن جاتی ہے جو قائل کے منشا ء کے خلاف ہوتی ہیں۔
 گلاب، رنگ، روشنی، غبار پائے مصطفےؐ تمام خوبصورتی غبار پائے مصطفےؐ یہ رات کی ملاحتیں یہ صبح کی صباحتیں یہ حسن کی نزاکتیں یہ عشق کی لطافتیں بساط رنگ و نور کی غبار پائے مصطفےؐ تمام خوبصورتی غبار پائے مصطفےؐ یہ گلستاں کی رونقیں یہ ڈال ڈال نعمتیں یہ آسماں کی انجمن، زمین کی یہ جنبشیں گلوں کی یہ شگفتگی غبار پائے مصطفےؐ تمام خوبصورتی غبار پائے مصطفےؐ یہ آفتاب کی کرن یہ چاندنی کا پیر ہن یہ جھنڈ کہکشاؤں کی یہ مسکراہٹوں کا بن یہ جگمگاتی روشنی غبار پائے مصطفےؐ تمام خوبصورتی غبار پائے مصطفےؐ گلی گلی، نگر نگر، چمن چمن، ڈگر ڈگر متاع حسن بانٹنے یہاں وہاں ادھر ادھر ہوا اڑا کے لے چلی غبار پائے مصطفےؐ تمام خوبصورتی غبار پائے مصطفےؐ یہ آفتاب کی کرن یہ چاندنی کا پیر ہن یہ جھنڈ کہکشاؤں کی یہ مسکراہٹوں کا بن یہ جگمگاتی روشنی غبار پائے مصطفےؐ تمام خوبصورتی غبار پائے مصطفےؐ نظم ائے وطن تیری قسم تجھ سا وطن کوئی نہیں آسمانوں کو لبھاتی ہے۔