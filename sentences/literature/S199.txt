 تو بعید نہیں کہ میرا رب مجھے تیری جنت سے بہتر عطا فرما دے اور تیری جنت پر آسمان سے کوئی آفت بھیج دے جس سے وہ صاف میدان بن کر رہ جائے  یا اس کا پانی زمین میں اتر جائے اور پھر تو اسے کسی طرح نہ نکال سکے"  آخرکار ہوا یہ کہ اس کا سارا ثمرہ مارا گیا اور وہ اپنے انگوروں کے باغ کو ٹٹیوں پر الٹا پڑا دیکھ کر اپنی لگائی ہوئی لاگت پر ہاتھ ملتا رہ گیا اور کہنے لگا کہ "کاش! میں نے اپنے رب کے ساتھ کسی کو شریک نہ ٹھیرایا ہوتا"  نہ ہوا اللہ کو چھوڑ کر اس کے پاس کوئی جتھا کہ اس کی مدد کرتا، اور نہ کر سکا وہ آپ ہی اس آفت کا مقابلہ  اس وقت معلوم ہوا کہ کارسازی کا اختیار خدائے برحق ہی کے لیے ہے، انعام وہی بہتر ہے جو وہ بخشے اور انجام وہی بخیر ہے جو وہ دکھائے  اور اے نبیؐ! انہیں حیات دنیا کی حقیقت اس مثال سے سمجھاؤ کہ آج ہم نے آسمان سے پانی برسا دیا تو زمین کی پود خوب گھنی ہو گئی، اور کل وہی نباتات بھس بن کر رہ گئی جسے ہوائیں اڑائے لیے پھرتی ہیں۔
 پھر جب اپنے حج کے ارکان ادا کر چکو، تو جس طرح پہلے اپنے آبا و اجداد کا ذکر کرتے تھے، اس طرح اب اللہ کا ذکر کرو، بلکہ اس سے بھی بڑھ کر (مگر اللہ کو یاد کرنے والے لوگوں میں بھی بہت فرق ہے) ان میں سے کوئی تو ایسا ہے، جو کہتا ہے کہ اے ہمارے رب، ہمیں دنیا ہی میں سب کچھ دیدے ایسے شخص کے لیے آخرت میں کوئی حصہ نہیں  اور کوئی کہتا ہے کہ اے ہمارے رب! ہمیں دنیا میں بھی بھلائی دے اور آخرت میں بھی بھلائی اور آگ کے عذاب سے ہمیں بچا  ایسے لوگ اپنی کمائی کے مطابق (دونوں جگہ) حصہ پائیں گے اور اللہ کو حساب چکاتے کچھ دیر نہیں لگتی  یہ گنتی کے چند روز ہیں، جو تمہیں اللہ کی یاد میں بسر کرنے چاہییں پھر جو کوئی جلدی کر کے دو ہی دن میں واپس ہو گیا تو کوئی حرج نہیں، اور جو کچھ دیر زیادہ ٹھیر کر پلٹا تو بھی کوئی حرج نہیں بشرطیکہ یہ دن اس نے تقوی کے ساتھ بسر کیے ہو اللہ کی نافرمانی سے بچو اور خوب جان رکھو کہ ایک روز اس کے حضور میں تمہاری پیشی ہونے والی ہے۔
" (مسلم ) تشریح یا تو آپ صلی اللہ علیہ وسلم کے اس ارشاد کا تعلق آپ صلی اللہ علیہ وسلم کی حیات میں آپ صلی اللہ علیہ وسلم کو دیکھنا اور آپ صلی اللہ علیہ وسلم کی محبت اختیار کرنے سے ہے جس کا مطلب یہ ہے کہ میرے صحابہ کرام رضوان اللہ علیہم اجمعین کو مجھ سے اتنی زیادہ محبت اور تعلق ہے کہ اگر وہ مجھ کو ایک دن نہ دیکھیں اور میری صحبت سے محروم رہیں تو ان کا اشتیاق واضطراب کہیں بڑھ جائے، اس صورت میں وہ اپنے اہل وعیال اور اپنے مال ومتاع کو دیکھنے اور ان کے پاس رہنے سے زیادہ اس بات کو پسند کریں گے کہ میرا دیدار کریں اور میری صحبت میں رہیں یا اس ارشاد گرامی میں دراصل اس بات کی پیش خبری ہے کہ میرے تئیں میری امت کی عقیدت ومحبت میری وفات کے بعد بھی کم نہیں ہوگی بلکہ مسلمان اپنے اہل وعیال اور اپنے مال ومتاع کی طرف رغبت وتعلق رکھنے سے کہیں زیادہ یہ چاہیں گے کہ کسی بھی طرح خواہ خواب میں خواہ بیداری میں، میرا دیدار کرلیں، مجھے دیکھ لیں، سیاق کلام کو دیکھتے ہوئے یہی مطلب زیادہ مناسب معلوم ہوتا ہے۔
" وہ شخص فلاح یاب ہوا جس کے دل کو اللہ تعالی نے (نفاق کی آمیزش سے پاک کرکے) ایمان کے لئے خالص ومخصوص کردیا، (یعنی اس کو ایمان خالص عطا کیا) اس کے دل کو (بغض وحسد اور تمام برے کاموں وبرے احوال، جیسے دنیا کی محبت اور مولی اور عقبی سے بے پروائی وغیرہ سے) محفوظ وسالم رکھا! اس کی زبان کو راست گو بنایا، اس کے نفس کو (اللہ کے ذکر اور اس کے محبت کے ذریعہ مطمئن کیا (اور اس کو حق کا مطیع بنایا) اس کی خلقت وطبیعت کو (کجی وباطل کی طرف مائل اور افراط و تفرط میں مبتلا ہونے سے بچاکر) مستقیم اور سیدھا رکھا، اس کے کانوں کو (حق بات کا ) سننے والا بنایا، اور اس کی آنکھوں کو (وحدانیت کے دلائل ومشاہدات اور پروردگار کے نظام قدرت وصنعت کا) دیکھنے والا بنایا، بس کان تو " قیف" ہیں اور آنکھ اس چیز کو قائم اور ثابت رکھنے والی ہے جس کو دل محفوظ کرتا ہے اور اس میں کوئی شک نہیں کہ وہ شخص فلاح یاب ہوا جس کے دل کو خدا نے یا خود اس شخص نے اپنے دل کو (حق بات اور برحق چیزوں کا) محافظ بنایا۔
ارشاد رب العزت ہے: واذْکرْ فی الْکتاب مرْیم إذ انْتبذتْ منْ أہْلہا مکانا شرْقیّا فاتّخذتْ منْ دوْنہمْ حجابا فأرْسلْنا إلیْہا روْحنا فتمثّل لہا بشرا سویّا قالتْ إنّیْ أعوْذ بالرّحْمان منْک إنْ کنْت تقیّا قال إنّما أنا رسوْل ربّک لأہب لک غلاما زکیّا قالتْ أنّی یکوْن لیْ غلامٌ ولمْ یمْسسْنی بشرٌ وّلمْ ا ک بغیّا قال کذلک قال ربّک ہو علیّ ہیّنٌ ولنجْعلہ آیۃ لّلنّاس ورحْمۃ مّنّا وکان أمْرا مقْضیّا فحملتْہ فانتبذتْ بہ مکانا قصیّا فأجائہا الْمخاض إلی جذْع النّخْلۃ قالتْ یالیْتنیْ متّ قبْل ہذا وکنْت نسْیا مّنْسیّا فناداہا منْ تحْتہا ألاّ تحْزنیْ قدْ جعل ربّک تحْتک سریّا وہزّیْ إلیْک بجذْع النّخْلۃ تساقطْ علیْک رطبا جنیّا فکلیْ واشْربیْ وقرّی عیْنا فإمّا ترین من الْبشر أحدا فقوْلی إنّیْ نذرْت للرّحْمان صوْما فلنْ أکلّم الْیوْم إنْسیّا فأتتْ بہ قوْمہا تحْملہ قالوْا یامرْیم لقدْ جئْت شیْئا فریّا یاأخْت ہاروْن ما کان أبوْک امْرأ سوْء وّما کانتْ أمّک بغیّا فأشارتْ إلیْہ قالوْا کیْف نکلّم منْ کان فی الْمہْد صبیّا قال إنّیْ عبْد اللہ آتانی الْکتاب وجعلنیْ نبیّا وّجعلنیْ مبارکا أیْن ما کنْت وأوْصانیْ بالصّلاۃ والزّکاۃ ما دمْت حیّا وبرّا بوالدتیْ ولمْ یجْعلْنیْ جبّارا شقیّا والسّلام علیّ یوْم ولدْت ویوْم أموت ویوْم أبْعث حیّا . "( اے محمد) اس کتاب میں مریم کا ذکر کیجئے۔
اس سے ان کو محفوظ ومامون رکھے اور ان کی بے عبیی کو ظاہر وثابت کرے، چنانچہ ایک دن جب کہ حضرت موسی علیہ السلام ایک پوشیدہ جگہ نہانے کے لئے گئے اور اپنے کپڑے اتار کر ایک پتھر پر رکھے دیئے تو وہ پتھر ان کے کپڑوں کو لے کر بھاگا، حضرت موسی علیہ السلام نے (یہ ماجرا دیکھا تونہایت حیرانی واضطراب کے عالم میں ) اس پتھر کے پیچھے یہ کہتے ہوئے دوڑے کہ اے پتھر میرے کپڑے دے، ارے او پتھر میرے کپڑے دے، یہاں تک کہ (آگے آگے پتھر اور اس کے پیچھے پیچھے ) حضرت موسی علیہ السلام دوڑتے ہوئے بنی اسرائیل کے لوگوں کے ہجوم تک پہنچ گئے، ہجوم نے حضرت موسی علیہ السلام کا برہنہ جسم دیکھا تو ان کو خدا کی مخلوق میں ایک بہترین اور بے عیب جسم کا انسان پایا، تب انہوں نے (بیک آواز ) کہا کہ خدا کی قسم، موسی کا بدن کسی بھی عیب ونقصان سے مبرا ہے، اور حضرت موسی علیہ السلام نے پتھر کو (لاٹھی سے ) مارنا شروع کیا، خدا کی قسم حضرت موسی علیہ السلام کے مارنے کی وجہ سے اس پتھر پر نشان پڑگئے، تین نشان یاچار نشان یا پانچ نشان۔
اس نے اب اسے بھی طرح طرح کی سزائیں دینی شروع کیں یہاں تک کہ اہب کا پتہ لگا لیا راہب کو بلا کر اس نے کہا کہ تو اسلام کو چھوڑ دے اور اس دین سے پلٹ جا، اس نے انکار کیا تو اس بادشاہ نے آرے سے اس کے چہرے کو چیر دیا اور ٹھیک دو ٹکڑے کر کے پھینک دیا پھر اس نوجوان سے کہا کہ تو بھی دین سے پھر جا مگر اس نے بھی انکار کر دیا تو بادشاہ نے حکم دیا کہ ہمارے سپاہی اسے فلاں فلاں پہاڑ پرلے جائیں اور اس کی بلند چوٹی پر پہنچ کر پھر اسے اس کے دین چھوڑ دینے کو کہیں اگر مان لے تو اچھا ورنہ وہیں سے لڑھکا دیں چنانچہ یہ لوگ اسے لے گئے جب وہاں سے دھکا دینا چاہا تو اس نے اللہ تبارک و تعالی سے دعا کی اللھم اکفینیھم بما شئت اللہ جس طرح چاہ مجھے ان سے نجات دے، اس دعا کے ساتھ پہاڑ ہلا اور وہ سب سپاہی لڑھک گئے صرف وہ بچہ بچا رہا، وہاں سے وہ اترا اور ہنسی خوشی پھر اس ظالم بادشاہ کے پاس آگیا، بادشاہ نے کہا یہ کیا ہوا میرے سپاہی کہاں ہیں؟
اس کا اندازہ اس بات سے لگایا جاسکتا ہے کہ جب وہ " چلہ کشی " اور تورات لینے کے لئے جبل طور یا حوراب پہاڑ پر تشریف لے گئے تو اپنے پیچھے بنی اسرائیل کا نگہبان اپنے بھائی حضرت ہارون علیہ السلام کو بنا گئے تھے، جب ان کو گئے ہوئے ایک ماہ سے زائد گذر گیا تو بنی اسرائیل کو کھل کر کھیلنے کا موقع مل گیا اور ایک بدباطن شخص سامری کے بہکانے میں آکر قوم کے لوگ گوسالہ (بچھڑے ) کی پرستش کرنے لگے، حضرت ہارون علیہ السلام نے قوم کو بہت سمجھایا اور اس مشرکانہ حرکت سے لاکھ منع کیا مگر کسی نے ان کی بات پر کان نہیں دھرا حضرت موسی علیہ السلام واپس آئے اور قوم کو گوسالہ پرستی میں مبتلا دیکھا تو بپھر گئے اور یہ خیال کرکے کہ ہارون علیہ السلام نے ان لوگوں کو شرک سے باز رکھنے میں کوتاہی کی ہے، ان کی گردن پکڑ لی اور ان کے سرکے نوچنے لگے اور ڈاڑھی تک پر ہاتھ ڈال دیا، حضرت ہارون علیہ السلام نے پوری صورت حال بتائی اور اپنا بے قصور ہوناثابت کردیا تب حضرت موسی علیہ السلام کے جلال اور غصہ سے ان کی خلاصی ہوئی۔
اس کا جواب یہ ہے کہ دجال کو اس حکمت ومصلحت کے پیش نظر اس حکم سے مستثنی رکھا گیا ہے کہ وہ حضرت عیسی علیہ السلام کے ہاتھوں قتل ہو اور وہ اس کے خون سے آلود اپنا نیزہ لوگوں کو دکھائیں تاکہ مؤمنین کے ذہن میں دجال کا ساحر وفریب کار ہونا ظاہر ہو اور اپنی آنکھوں سے اس کے فریب کا پردہ چاک ہوتے دیکھ لیں یا یہ بھی کہا جاسکتا ہے کہ حضرت عیسی علیہ السلام کی سانس کی ہوا سے کافروں کا مرجانا ان کی ایک ایسی کرامت ہوگی جو ان کے آسمان سے اترنے کے وقت یا اس کے کچھ بعد تک ظاہر رہے گی اور پھر جب وہ دجال کی طرف متوجہ ہوں گے تو یہ کرامت اٹھا لی جائے گی، چنانچہ کسی کرامت کے لئے یہ ضروری نہیں کہ وہ ہمیشہ اور ہر وقت ظاہر رہے اور بعض حضرات نے کہا ہے کہ یہ کرامت ان کے معمول کے مطابق ہر آنے والے سانس کی نہیں ہوگی بلکہ اس کا تعلق صرف اس مخصوص سانس سے ہوگا جس سے کسی کافر کو مارنا مقصود ہوگا سبحان اللہ حضرت عیسی علیہ السلام کی اعجازی شان کے کیا کہنے، ایک وہ وقت تھا۔
اللّھمّ لک سجدْت وبک آمنْت ولک أسْلمْت سجد وجْھی للّذی خلقہ وصوّرہ فأحْسن صورتہ وشقّ سمْعہ وبصرہ وتبارک اللّہ أحْسن الْخالقین اور جب نماز سے فراغت کے لئے سلام پھیرتے تو یہ پڑھتے اللّھمّ اغْفرْ لی ما قدّمْت وما أخّرْت وما أسْررْت وما أعْلنْت وما أسْرفْت وما أنْت أعْلم بہ منّی أنْت الْمقدّم والْمؤخّر لا إلہ إلّا أنْت" حسن بن علی، سلیمان بن داؤد، عبدالرحمن بن ابی زناد، موسی بن عقبہ، عبداللہ بن فضل بن ربیعہ، بن حارث، حضرت علی رضی اللہ عنہ سے روایت ہے کہ رسول صلی اللہ علیہ و آلہ و سلم جب فرض نماز کے لیے کھڑے ہوتے تو تکبیر کہتے مونڈھوں تک ہاتھ اٹھاتے اور جب قرات سے فارغ ہوتے تب پھر اسی طرح کرتے (یعنی تکبیر کہتے اور رفع یدین کرتے) جب رکوع کا ارادہ کرتے اور جب رکوع سے سر اٹھاتے تب پھر اسی طرح کرتے (یعنی ان مواقع پر بھی تکبیر کہتے اور رفع یدین کرتے) مگر قعدہ کی حالت میں رفع یدین نہ کرتے اور جب دو رکعتیں پڑھ کر کھڑے ہوتے پھر دونوں ہاتھ اسی طرح اٹھاتے اور تکبیر کہتے اور کم و بیش وہی دعا پڑھتے جو سابقہ حدیث میں (تکبیر تحریمہ کے بعد والی دعا) گزری ہے۔
اللہ نے مجھے عشق کی شراب سے خلق کیا ہے، پرواز میرا کام ہے، میری قبر تمھیں رقص کر نے کی دعوت دے گی! ٭٭٭ کتابیات () مثنوی معنوی مولانا جلال الدین محمد بلخی مطابق نسخہ تصحیح شدہ رینولانیکس مؤسسہ انتشارات گاہ تہران (نسخۂ شیراز) مثنوی مولانائے روم (دفتر اوّل تا دفتر ششم) مولانا قاضی سجاد حسین صاحب دیوان شمس تبریز (4) . . : , 1958 (5) . . : , & ., (6) . : , , 1950 (7) . , . & . . , . (( - - ( , ) 1955 (8) : ) , 1959 (9) :  --- , (( (10) : :  (11) :  : (--) ) (12) : ٭٭٭ مصنف کے تشکر کے ساتھ جنہوں نے فائل عنایت کی ان پیج سے تبدیلی، تدوین، اور ای بک کی تخلیق: اعجاز عبید اردو لائبریری ڈاٹ آرگ اور کتابیں ڈاٹ آئی فاسٹ نیٹ ڈاٹ کام کی مشترکہ پیشکش ://., ://
اور اس وقت وہ اس ہولناک عذاب میں اس طرح گھر چکے ہوں گے کہ ان کے لئے اس سے گریز و فرار کی کوئی راہ ممکن نہیں ہو گی، اور ان سے صاف طور پر کہہ دیا جائے گا کہ اب ہم نے تم لوگوں کو بھلا دیا جس طرح تم اپنے اس دن کی پیشی کو بھلا رکھا تھا، اور پھیلا دینے سے مراد اس کا لازم اور نتیجہ ہے، یعنی اب ہم تم پر کوئی رحمت و عنایت نہیں کریں گے، بلکہ تم لوگوں کو اس طرح نظر انداز کر دیں گے جس طرح کسی بھولی بسری چیز کو نظر انداز کر دیا جاتا ہے، پس اب تم کو ہمیشہ کے لئے اسی عذاب کے اندر رہنا ہے، کیونکہ آخرت کے اس حقیقی اور ابدی جہاں کے لئے کمائی کا موقع دنیاوی زندگی کی فرصت محدود ہی میں تھا جس کو تم لوگوں نے اپنے کفر و انکار، اور عناد و استکبار کی نذر کر دیا، اور وہ فرصت تمہارے ہاتھوں سے ہمیشہ کے لئے نکل گئی، پس اب تم سب کا ٹھکانا دوزخ ہے، جس میں تم نے ہمیشہ کے لئے رہنا ہے، اور تمہارے لئے اب کوئی مددگار بھی ممکن نہیں، والعیاذ باللہ العظیم۔
اے ایمان والو اگر تم اللہ سے ڈرتے رہو گے تو اللہ تمہیں ایک فیصلہ کی چیز دے گا اور تم سے تمہارے گناہ دور کر دے گا اور تمہیں بخش دے گا اور اللہ بڑے فضل والا ہے اور جب کافر تیرے متعلق تدبیریں سوچ رہے تھے کہ تمہیں قید کر دیں یا تمہیں قتل کر دیں یا تمہیں دیس بدر کر دیں وہ اپنی تدبیریں کر رہے تھے اور اللہ ہی اپنی تدبیر کر ہا تھا اور اللہ بہترین تدبیر کرنے والا ہے اور جب ان کے سامنے ہماری آیتیں پڑھی جاتی ہیں تو کہتے ہیں کہ ہم نے سن لیا اور اگر ہم چاہیں تو اس کے برابر ہم بھی کہہ دیں اس میں پہلوں کے قصے کے سوا اور کچھ نہیں اور جب انہوں نے کہا کہ اے اللہ اگر یہ دین تیری طرف سے حق ہے تو ہم پر آسمان سے پتھر برسا یا ہم پر دردناک عذاب لا اور اللہ ایسا نہ کرے گا کہ انہیں تیرتے ہوئے عذاب دے اور اللہ عذاب کرنے الا نہیں در آنحالیکہ وہ بخشش مانگتے ہوں اور اللہ انہیں عذاب کیوں نہ دے حالانکہ وہ مسجد حرام سے روکتے ہیں اور وہ اس کے اہل نہیں ہیں۔
جانوروں پر سفر کرنے کے بارے میں چند ہدایات اور حضرت ابوہریرہ کہتے ہیں کہ رسول کریم صلی اللہ علیہ و سلم نے فرمایا جب تم ارزانی کے زمانے میں (اونٹوں پر) سفر کرو تو ان اونٹوں کو ان کا زمین (سے کھانے) کا حق دو (یعنی گھاس کھانے کا موقع دو بایں طور کہ سفر کے دوران ان کو تھوڑی دیر کے بعد چرنے کے لئے چھوڑ دیا کرو تاکہ وہ پیٹ بھر کر چریں اور تیز چلیں) اور جب تم قحط سالی کے زمانے میں سفر کرو تو ان پر جلدی سفر کرو (یعنی سفر کے دوران راستہ میں تاخیر نہ کرو تاکہ اونٹ پوری خوراک نہ ملنے کی وجہ سے ضعف و نقاہت میں مبتلا ہونے سے پہلے تمہیں منزل مقصود پر پہنچائیں) نیز جب تم کہیں رات میں پڑاؤ ڈالو تو راستے پر پڑاؤ نہ ڈالو کیونکہ ان پر چوپائے چلتے ہیں اور وہ موذی (زہریلے) جانوروں (جیسے سانپ و بچھو وغیرہ) کا مسکن اور ان کی گزر گاہیں ہیں) اور ایک روایت میں یوں ہے کہ جب تم قحط سالی کے زمانے (اونٹوں پر) سفر کرو تو تیزی کے ساتھ سفر طے کرو جب کہ اونٹوں میں گودا (یعنی بدن کی طاقت) موجود ہو۔
جو شخص اپنے ہی ہتھیار سے مر جائے احمد بن صالح، عبداللہ بن وہب، یونس، ابن شہاب، عبدالرحمن عبداللہ بن کعب بن مالک، ابو داؤد، احمد، حضرت سلمہ بن اکوع سے روایت ہے کہ جنگ خیبر میں میرا بھائی خوب جم کر لڑا لیکن اتفاق سے اپنی ہی تلوار لگ گئی اور اس سے وہ مر گیا اصحاب رسول صلی اللہ علیہ و آلہ و سلم اس (کی شہادت) کے بارے میں شک میں پڑ گئے اور یوں کہنے لگے کہ وہ تو اپنے ہی ہتھیار سے ہلاک ہوا (یعنی شہید نہیں ہوا) یہ سن کر جناب رسول اللہ صلی اللہ علیہ و آلہ و سلم نے فرمایا وہ اللہ کی راہ میں جدوجہد کرتا ہوا مرا (یعنی اس کو شہادت ملے گی) (اس حدیث کے راوی) ابن شہاب کہتے ہیں کہ میں نے اس کے بعد سلمہ بن اکوع کے ایک بیٹے سے پوچھا تو انہوں نے اپنے والد کی سند سے تھوڑے فرق کے ساتھ یہی حدیث بیان کی انہوں نے بیان کیا کہ جناب رسول اللہ صلی اللہ علیہ و آلہ و سلم نے فرمایا لوگوں نے غلط کہا وہ تو اللہ کی راہ میں جدوجہد کرتا ہوا مرا ہے اور اس کیلئے دوہرا اجر ہے۔
حضرت ام المومنین عائشہ صدیقہ رضی اللہ تعالی عنہا کو اللہ تعالی نے بہت خصائص عطا فرمائے جو آپ کے لئے قابل فخر ہیں، ان میں سے بعض یہ ہیں کہ جبریل امین سید عالم صلی اللہ علیہ و آلہ و سلم کے حضور میں ایک حریرپر آپ کی تصویر لائے اور عرض کیا کہ یہ آپ کی زوجہ ہیں اور یہ کہ نبی کریم صلی اللہ علیہ و آلہ و سلم نے آپ کے سوا کسی کنواری (باکرہ) سے نکاح نہ فرمایا اور یہ کہ رسول کریم صلی اللہ علیہ و آلہ و سلم کی وفات آپ کی گود میں اور آپ کی نوبت کے دن ہوئی اور آپ ہی کا حجرہ شریفہ سید عالم صلی اللہ علیہ و آلہ و سلم کا آرام گاہ اور آپ کا روضۂ طاہرہ ہوا اور یہ کہ بعض اوقات ایسی حالت میں حضور پر وحی نازل ہوئی کہ حضرت صدیقہ آپ کے ساتھ آپ کے لحاف میں ہوتیں اور یہ کہ آپ حضرت صدیق اکبر رضی اللہ تعالی عنہ خلیفۂ رسول اللہ صلی اللہ علیہ و آلہ و سلم کی دختر ہیں اور یہ کہ آپ پاک پیدا کی گئیں اور آپ سے مغفرت و رزق کریم کا وعدہ فرمایا گیا۔
دور سے آنکھ قرب جو پاۓ تو خیرہ ہو جاۓ اس کے نور سے آنکھ" ریت کا ساگر ریت کی لہریں سنگ حرم اور خاک حریم کنکریوں کے بیچ میں جگ مگ درّ یتیم اک درّ یتیم سیپ نے کھول دیا منہ اپنا ذرے ذرے میں سحر در آئ گونج اٹھی وسعت صحرا میں صداۓ فیکون ریت آئینہ بنی ریت کا کرّۂ بلّور بنا عکس آئندہ حقائق کا نظر آنے لگا دور تک ممبر و محراب نظر آنے لگے ریت میں خواب نظر آنے لگے قرطبہ، قاہرہ، بغداد و دمشق آگرہ، دلّی و لاہور، بخارا و سمر قند بلخ و شیراز نظر آنے لگے طاق کسری پہ ضیا بار ہوئ شمع حرم تخت جمشید پہ قرآن کھلا الف لیلی کو حقیقت کا ملا پیراہن ہو گیا جمنا کی پلکوں پہ کھڑا تاج محل قصر الحمرا سے شرمانے لگی سطوت روم مصر و یونان و فلسطیں کے دماغوں کو نچوڑ ہند و ایراں کے خیالات کا عطر علم عرفان سے ایمان سے عرفان بہم شیر و شکر وہ عمامہ و سرابیل و عبا پوش فلاطون و ارسطو کا نزول ریت کے کرۂ بلّوریں میں وقت کے آئینے میں عکس نظر آنے لگے یہ بنو سعد کی ہے۔
قطرۂ موج و حباب میں یعنی قطرۂ موج و حباب کے لئے کچھ ہستی ہی نہیں ہے، ان کی نمود بے بود وجود بحر کے ضمن میں ہے، غرض اس تمثیل سے یہ ہے کہ ممکنات کی ہستی وجود واجب کے ضمن میں ہے، اگر یہ غرض نہ ہو تو شعر بے معنی رہا جاتا ہے اور یہ طرز بیان کہ فقط تمثیل کو ذکر کریں اور ممثل کو ترک کریں، اس بیان سے بلیغ تر ہے، جس میں تمثیل و ممثل دونوں مذکور ہوں، جس طرح استعارہ بلیغ تر ہوتا ہے، بہ نسبت تشبیہ کے لیکن جس طرح استعارہ میں یہ شرط ہے کہ مشبہ کی طرف جلد ذہن منتقل ہو جانا چاہئے، اسی طرح تمثیل بھی ایسی ہونی چاہئے کہ اسے سن کر ممثل کی طرف انتقال ذہن ہو جائے، مثلا یوں کہیں کہ " جیسا بیج بوؤگے ویسا ہی پھل کھاؤگے،، اس سے صاف سمجھ میں آتا ہے کہ " جیسا کروگے ویسا پاؤگے، اور ممثل کا ترک کرنا اس سبب سے بہتر ہوتا ہے کہ ایسا ابہام جس کے بعد انکشاف فورا ہو جائے ذہن سامع کو لذت بخشتا ہے اور یہ لذت اس لذت سے بڑھی ہوئی ہے جو ذکر ممثل سے حاصل ہوتی۔
لوٹائے گا، پھر قیامت کے دن اسی سے تمہیں نکالے گا، جیسے اول دفعہ پیدا کیا تھا اور اللہ تعالی نے زمین کو تمہارا فرش بنا دیا اور وہ ہلے جلے نہیں اس لئے اس پر مضبوط پہاڑ گاڑ دیئے، اسی زمین کے کشادہ راستوں پر تم چلتے پھرتے ہو اسی پر رہتے سہتے ہو ادھر سے ادھر جاتے آتے ہو، غرض حضرت نوح علیہا لسلام کی ہر ممکن کوشش یہ ہے کہ عظمت رب اور قدرت اللہ کے نمونے اپنی قوم کے سامنے رکھ کر انہیں سمجھا رہے ہیں کہ زمین و آسمان کی برکتوں کے دینے والے ہر چیز کے پیدا کرنے والے عالی شان قدرت کے رکھنے والے رازق خالق اللہ کا کیا تم پر اتنا بھی حق نہیں کہ تم اسے پوجو اس کا لحاظ رکھو اور اس کے کہنے سے اس کے سچے نبی کی راہ اختیار کرو، تمہیں ضرور چاہئے کہ صرف اسی کی عبادت کرو کسی اور کو نہ پوج، اس جیسا اس کا شریک، اس کا ساجھی، اس کا مثیل کسی کو نہ جانو، اسے بیوی اور ماں سے، بیٹوں پوتوں، وزیرو مشیر سے، عدیل و نظیر سے پاک مانو اسی کو بلند و بالا اسی کو عظیم و اعلی جانو۔
لڑائی کے وقت ہمارے قدم جما دے، منہ موڑنے اور بھاگنے سے ہمیں بچا لے اور ان دشمنوں پر ہمیں غالب کر، چنانچہ ان کی عاجزانہ اور مخلصانہ دعائیں قبول ہوتی ہیں، اللہ کی مدد نازل ہوتی ہے اور یہ مٹھی بھر جماعت اس ٹڈی دل لشکر کو تہس نہس کر دیتی ہے اور حضرت داؤد کے ہاتھوں مخالفین کا سردار اور سرتاج جالوت مارا جاتا ہے، اسرائیلی روایتوں میں یہ بھی مروی ہے کہ حضرت طالوت نے ان سے وعدہ کیا تھا کہ اگر تم جالوت کو قتل کرو گے تو میں اپنی بیٹی تمہارے نکاح میں دوں گا اور اپنا آدھا مال بھی تمہیں دے دوں گا اور حکومت میں بھی برابر شریک کر لوں گا، چنانچہ حضرت داؤد نے پتھر کو فلاخن میں رکھ کر جالوت پر چلایا اور اسی سے وہ مارا گیا، حضرت جالوت نے اپنا وعدہ پورا کیا، بالآخر سلطنت کے مستقل سلطان آپ ہی ہو گئے اور پروردگار عالم کی طرف سے بھی نبوت جیسی زبردست نعمت عطا ہوئی اور حضرت شموئیل کے بعد یہ پیغمبر بھی بنے اور بادشاہ بھی، حکمت سے مراد نبوت ہے اور بہت سے مخصوص علم بھی جو اللہ عزوجل نے چاہے اپنے اس نبی کو سکھائے۔
وہ یہ ہے کہ آنحضرت صلی اللہ علیہ وسلم نے حضرت علی کو اپنا خلیفہ محض اس عرصہ کے لئے بنایا تھا جو غزوئہ تبوک کے سلسلہ میں آپ صلی اللہ علیہ وسلم نے مدینہ سے باہر گزارا تھا، جیسا کہ حضرت موسی علیہ السلام نے حضرت ہارون علیہ السلام کو اس عرصہ کے لئے اپنی قوم پر خلیفہ بنایا تھا، جو انہوں نے چلہ کے لئے کوہ طور پر گزارا تھا اگر اس عرصہ کے لئے حضرت علی کو اپنا خلیفہ بنانا سے آنحضرت صلی اللہ علیہ وسلم کا مقصد اس بات کی وصیت کرنا یا اس طرف اشارہ کرنا ہوتا کہ اسی طرح میرے وصال کے بعد بھی خلیفہ علی ہونگے تو آپ صلی اللہ علیہ وسلم اس موقع پر حضرت علی کو حضرت ہارون علیہ السلام سے تشبیہ نہ دیتے کیونکہ حضرت ہارون علیہ السلام حضرت موسی علیہ السلام کی وفات کے بعد ان کے خلیفہ نہیں بنے تھے، وہ حضرت موسی علیہ السلام کے انتقال سے چالیس سال پہلے ہی وفات پا چکے تھے، علاوہ ازیں آنحضرت صلی اللہ علیہ وسلم نے مدینہ میں اپنی عدم موجودگی اسی عرصہ میں امامت نماز کے لئے اپناخلیفہ ایک دوسرے صحابی حضرت ام مکتوم کو بنا یا تھا۔
‏ فاعلم أنہا تعد علیک الأیام، و تطلب منک فضل المال لتستعد لغیرک. و ربما قصدت حنفک، فاحذر السلامۃ فی الترک، و لا قتناع بما یدفع الزمان . الجواب الثانی فإنی أقول : لا یخلو أن تکون قادرا علی الوطء فی وقت أو لا تکون. فإن کنت لا تقدر فالأولی مصابرۃ الترک للکل. و إن کان یمکن الحازم أن یداری المرأۃ بالنفقۃ و طیب الخلق إلا أنہ یخاطر .و إن کنت تقدر فی أوقات علی ذلک، و رأیت من نفسک توقا شدیدا فعلیک بالمراہقات فإنہن ما عرفن النکاح، و ما طلبن بالوطء، و اغمرہن بالإنفاق و حسن الخلق مع الإحتیاط علیہن، و المنع من مخالطۃ النسوۃ .و إذا اتفق وطء فتصبر عن الإنزال ریثما تقضی المرأۃ حاجتہا .و اعتمد وعظہا و تذکیرہا بالآخرۃ، و اذکر لہا حکایات العشاق من غیر نکاح، و قبح صورۃ الفعل، و لفت قلبہا إلی ذکر الصالحین، و لا تخل نفسک من الطیب و التزین و الکیاسۃ و المداراۃ و الإنفاق الواسع .فہذا ربما حرک الناقۃ للمسیر مع خطر السلامۃ .(ابن جوزی، صید الخاطر) مجھ سے بعض بوڑھے حضرات نے شکایت کی، "میری عمر زیادہ ہو گئی ہے اور میری قوت کمزور پڑ گئی ہے، پھر بھی میرا نفس نوجوان لونڈیوں کی خواہش کرتا ہے۔
﻿ ابو حنیفہؒ ماخوذ سیرۃ النعمان علامہ شبلی نعمانیؒ تذکرۃ النعمان علامہ محمد بن یوسف دمشقیؒ ابو حنیفہؒ جمع و ترتیب :عبد الباسط قاسمی اشراف : محمد ذکی اللہ ناشر اقراء ویلفئر ٹرسٹ، بنگلور #332, 1 , , - 560,052 ابو حنیفہؒ فہرست اس کتاب کے بارے میں 5 تعارف 6 شخصی احوال 9 تعلیم و تربیت، شیوخ و اساتذہ 13 سلسلۂ تدریس و افتاء 23 وفات اور کفن دفن 26 تدوین فقہ، طریقۂ تدوین اور اس مجموعہ کا رواج 38 فقہ حنفی اور قرآن و حدیث میں توافق 42 اصطلاحات فقہ حنفیہ 46 فقہ حنفی کا اصول عقلی کے موافق اسرار اور مصالح 48 آسان اور سہل ہونا 49 تمدن کے موافق 53 عقائد وکلام اور سیاسی افکار 69 ذہانت و فطانت 85 بر جستہ علمی جوابات 91 امتیازی خصوصیات اور ائمۂ دین کے اقوال 98 نصائح اور دلپذیر باتیں 102 زہد فی الدنیا 106 عبادات و اخلاق 109 تلامذہ و علماء کے ساتھ فیاضی 114 تلامذہ اور ان کی تصنیفات 118 آ پ کے تلامذۂ محدیثین 119 ابو حنیفہؒ بسم اللہ الرحمن الرحیم اس کتاب کے بارے میں امام اعظم ابو حنیفہؒ کی ذات گرامی کسی تعارف کی محتاج نہیں ہے۔