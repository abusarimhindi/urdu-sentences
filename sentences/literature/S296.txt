حرم مدینہ کا بیان جنایات کے احکام "حج کے بیان میں "" جنایت"" اس حرام فعل کو کہتے ہیں جس کی حرمت احرام یا حرم کے سبب سے ہو اور جس کے مرتکب پر کوئی چیز مثلا قربانی یا صدقہ بطور جزاء یعنی بطور کفارہ واجب ہوتی ہو، چنانچہ اس کی کچھ تفصیل اس طرح ہے کہ اگر محرم اپنے کسی ایک پورے عضو پر خوشبو لگائے یا کوئی خوشبودار چیز کھا کر منہ کو خوشبو دار کرے بشرطیکہ وہ خوشبو خالص ہو اور اس میں کسی دوسری چیز کی آمیزش نہ ہو یا رقیق مہندی کا استعمال کرے خواہ سر میں لگائے یا داڑھی یا ہاتھ پر وغیرہ میں یا زیتون لگائے یا پورے ایک دن سلے ہوئے کپڑے رواج و عادت کے موافق استعمال کرے یا پورا دن اپنا سر ڈھانکے رکھے یا سر، داڑھی چوتھائی یا اس سے زیادہ منڈوائے یا پوری ایک بغل کے بال یا زیر ناف بال یا گردن کے بالوں کو دور کرے یا دونوں ہاتھوں یا دونوں پیروں یا ایک ہاتھ اور ایک پیر کے ناخن ترشوائے یا طواف قدوم یا طواف صدر حلالت جناب میں کرے یا طواف زیارت (یعنی طواف فرض) بے وضو کرے یا عرفات سے امام سے پہلے واپس آ جائے یا سعی چھوڑے یا وقوف مزدلفہ چھوڑ دے یا تمام دنوں کی رمی یا ایک دن کی یا پہلے دن کی رمی نہ کرے، یا حلق و تقصیر حرم سے باہر کرائے یا احرام کی حالت میں بیوی کا بوسہ لے لے یا اس کو شہوت کے ساتھ چومے یا حلق و تقصری یا طواف زیارت ایام نحر گزر جانے کے بعد کرے، یا افعال حج کی واجب ترتیب کو بدل دے مثلا قربانی سے پہلے سر منڈوا لے تو ان تمام صورتوں میں اس پر بطور جزاء ایک قربانی واجب ہو گی۔
سو یوم کے اس لفظ سے ان لوگوں کی تردید فرما دی گئی کہ وہ تھکاوٹ اور آرام کرنے کے ان تصورات سے پاک اور اعلی و بالا ہے، سبحانہ و تعالی، کہ اس کی شان ہر ان نئی شان کی منفرد اور بے مثال شان ہے، سبحانہ و تعالی، پس اس سے ایک تو یہ اہم اور بنیادی حقیقت واضح ہو جاتی ہے کہ انسان کو ہمیشہ رجوع اسی وحدہٗ لاشریک کی طرف کرنا چاہیئے، کہ سب کچھ اسی کے قبضہ قدرت و اختیار میں ہے جس کو جو کچھ ملا ہے، اسی کی طرف سے ملا ہے اور جو کچھ ملے گا، اسی کی طرف سے ملے گا اور دوسری طرف اس سے یہ حقیقت بھی واضح ہو جاتی ہے کہ انسان کو ہمیشہ اسی کے ذکر و شکر سے رطب اللسان اور سرفراز و سرشار رہنا چاہیئے، کہ اس کی نعمتوں اور طرح طرح کی اور گو نا گوں نعمتوں سے وہ ہمیشہ اور طرح طرح سے سرفراز و سرشار رہتا ہے، اور اتنا اور اس قدر کہ ان کو گننا اور شمار کرنا بھی کسی کے بس میں نہیں، جیسا کہ دوسرے مقام پر ارشاد فرمایا گیا وانْ تعدّوْا نعْمۃ اللّہ لا تحْصوْہا الایۃ، اور انسان کو اپنی زندگی میں اور اپنی زندگی کے لئے طرح طرح کی جن اہم اور بنیادی چیزوں کی ضرورت ہوتی ہے، اور جن کا تقاضا وہ اپنی زبان قال کے بجائے زبان حال سے کرتا ہے، ان سب سے اس واہب مطلق نے اس کو خود ہی نواز دیا ہے، اور بدرجہ تمام و کمال نوازا ہے، جیسا کہ دوسرے مقام پر ارشاد فرمایا گیا واتاکمْ مّنْ کلّ ما سألْتموْہ الایۃ پس اس کا حق ہے کہ بندہ ہمیشہ اس کے ذکر و شکر سے سرشار رہے، کہ اس میں اس کا اپنا ہی بھلا ہے۔