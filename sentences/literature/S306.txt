اچانک ان میں ایک شخص نے کہا کہ کیا تم میں کوئی ایسا شخص ہے جو اٹھ کر فلاں محلہ اور قبیلہ میں ) جائے جہاں فلاں خاندان میں ایک اونٹ ذبح کیا گیا ہے اور اس ( اونٹ کی ) غلاظت سے بھری ہوئی اوجھڑی، اس کا خون اور اس کا پوست اٹھا لائے اور ان سب گندی اور غلیظ چیزوں کو ) رکھ لے پھر جب محمد صلی اللہ علیہ وسلم سجدہ میں جائیں تو وہ ان سب چیزوں کو ان کے دونوں مونڈھوں کے درمیان ڈال دے (یہ سن کر ) ایک انتہائی بدبخت شخص (عتبہ ابن معیط ابوجہل ) اٹھا اور ان چیزوں کو لانے کے لئے چلاگیا ( اور یہ سب چیزیں لے کر آگیا ) چنانچہ جب آنحضرت صلی اللہ علیہ وسلم سجدہ میں گئے تو اس نے ان چیزوں کو آنحضرت صلی اللہ علیہ وسلم کے مونڈھوں کے درمیان رکھ دیا اور آنحضرت صلی اللہ علیہ وسلم (ان گندی چیزوں کا بوجھ اٹھا نہ سکے اور ) سجدے میں پڑے رہ گئے، وہ بدبخت یہ دیکھ کر ہنستے اور ٹھٹھا مارنے لگے اس ہنسی میں اس قدر بدحال ہوئے اور ہنستے ہنستے ایک دوسرے پر گرگئے، جب ہی کسی شخص نے جا کر حضرت فاطمہ الزہراء رضی اللہ تعالی عنہا سے کہہ دیا، حضرت فاطمہ الزہراء رضی اللہ تعالی عنہا دوڑی ہوئی آئیں اور نبی کریم صلی اللہ علیہ وسلم اس وقت تک (ان غلاظتوں میں دبے ہوئے) سجدے میں پڑے تھے، حضرت فاطمہ الزہراء رضی اللہ تعالی عنہا نے ان تمام چیزوں کو آپ صلی اللہ علیہ وسلم کی پشت پر سے اٹھا کر پھینکا اور ان بدبختوں کی طرف متوجہ ہو کر ان کو برا بھلا کہنے لگیں، جب رسول کریم صلی اللہ علیہ وسلم نماز سے فارغ ہوئے تو دعا کی : اے اللہ تو ان قریش کوسخت پکڑ، یعنی مشرکین قریش کو ہلاک وبرباد فرما۔