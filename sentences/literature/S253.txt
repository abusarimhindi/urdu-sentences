" توکل اور صبر کا بیان برائیوں کے مٹانے کی پوری جدوجہد کرو " حضرت عبداللہ بن مسعود رضی اللہ عنہ کہتے ہیں کہ رسول کریم صلی اللہ علیہ وآلہ وسلم نے فرمایا " بنی اسرائیل جب (زنا، ہفتہ کے دن شکار کرنے اور ان کے علاوہ دوسرے ) گناہوں میں مبتلا ہوئے تو ان کے علماء نے ان کو روکا اور جب وہ باز نہ آئے (یعنی انہوں نے اپنے علماء کی بات نہیں مانی اور ممنوع چیزوں کو ترک نہیں کیا) تو ان کے وہ علماء بھی ان کی مجلسوں کے ہم نشین بن گئے اور ان کے ہم نوالہ وہم پیالہ ہوگئے (یعنی ان کے علماء نے پہلے تو ان بدعملی اور گناہ گار لوگوں کو بدعملی اور گناہ کی راہ اختیار کرنے سے منع کیا لیکن جب وہ لوگ اپنی حرکتوں سے باز نہیں آئے اور برائی کی راہ پر جمے رہے تو پھر وہ علماء بھی ان بدعمل اور گناہگار لوگوں کے ساتھ خلط ملط ہوگئے اور سکوت ومداہنت کی راہ پر لگ گئے) اللہ تعالی نے ان سب کو خلط ملط کردیا اور ان کے دلوں کو آپس میں ایک دوسرے کے دل کے ساتھ ملادیا، پھر اللہ تعالی ان(بنی اسرائیل کے گناہ گار لوگوں کے ساتھ مصاحبت ومجالست رکھنے والوں اور ان کے تئیں مداہنت اختیار کرنے والوں) پر حضرت داؤد علیہ السلام اور حضرت عیسی بن مریم علیہ السلام کی زبان کے ذریعہ لعنت فرمائی اور یہ لعنت اس لئے کی گئی تھی کہ ان لوگوں نے گناہ کیے اور حد سے تجاوز کیا تھا۔
روایت حدیث، قرات و کتابت، شعر و ادب اور دیگر علوم و فنون میں بھی بے شمار خواتین مہارت اور سند کا درجہ رکھتی تھیں، (1) جن سے کچھ کا ذکر ذیل میں دیا گیا ہے: 1. طبری، تاریخ الامم و الملوک، 4: 260 2. ابن عبد البر، الاستیعاب بر حاشیہ الاصابہ، 4: 335 نمبرشمار نام کردار شہرت 1 ام المؤمنین حضرت عائشہ صدیقہ رضی اﷲ عنھا روایت حدیث، فقہ و قانون، تاریخ، علم الانساب، شعر، طب، علم نجوم 2 اسماء بنت ابی بکر روایت حدیث 3 ام عبد اﷲ بن زبیر روایت حدیث 4 ام المومنین حفصہ بنت عمر رضی اﷲ عنھما شفاء العدویہ قرات و کتابت کی ماہر، کی (قبل از شادی) معلمہ 5 عائشہ بنت طلحہ شعر و ادب، نجوم، علم الافلاک کی ماہرہ حضرت عائشہ رضی اﷲ عنھا کی شاگرد و بھانجی 6 سکینہ بنت حسین رضی اﷲ عنھما شعر و ادب کی ماہرہ 7 ولادہ بنت سنکنی الیادی شعر و ادب کی ماہرہ 8 علیہ بنت مہدی شعر و ادب کی ماہرہ 9 حمرہ بنت زیادت شعر و ادب کی ماہرہ 10 خنساء شعر و ادب کی ماہرہ 11 عائشہ الباعونیہ شعر و ادب کی ماہرہ 12 میمونہ بنت سعد روایت حدیث (حضرت علی رضی اللہ عنہ نے ان سے روایت کی ہے) 13 کریمہ مروزیہ روایت حدیث، امام بخاری نے ان سے اخذ حدیث کیا 14 ام فضل کریمہ بنت عبد الوہاب محدثہ، مؤرّخ محمد بن ابی شامہ کی (علم حدیث میں) معلمہ 15 فاطمۃ بنت عباس عالمہ، فقیہہ، واعظہ، مصر و دمشق میں بڑا اثر تھا۔
کیونکہ مفاضلہ (یعنی آپس میں ایک دوسرے کی اخروی فضیلت کو ظاہر کرنے) کا تعلق کفار و مسلمین کے مابین ہو ہی نہیں سکتا (یعنی کسی مسلمان اور کسی کافر کو ایک دوسرے کے مقابلہ پر رکھ کر یہ کہا ہی نہیں جا سکتا کہ اخروی اجر و ثواب کے اعتبار سے ان میں سے کون شخص زیادہ افضل ہے) اور اس کی وجہ یہ ہے کہ کفار میں سے کسی بھی شخص کی طرف سرے سے خیر (یعنی اخروی سعادت و بھلائی کی نسبت کی ہی نہیں جا سکتی (اور ظاہر ہے کہ جس شخص میں خیر سرے سے کوئی وجود ہی نہ ہو سکتا ہو اس کی طرف اخروی فضیلت کی نسبت بھی کسی طرح نہیں کی جا سکتی چنانچہ بعض علما نے تو یہاں تک کہا ہے کہ جس مسلمان نے اپنی اپنی زبان سے یوں کہا کہ النصرانی خیر من الیہودی (یعنی عیسائی یہودی سے افضل ہے) تو اس کے بارے میں خوف ہے کہ وہ دائرہ کفر میں داخل نہ ہو گیا ہو کیونکہ اس نے اس جملہ کے ذریعہ گویا ان لوگوں میں خیر کا وجود ثابت کیا جن میں سرے سے خیر کا وجود ہی نہیں ہو سکتا، تاہم اس پر کفر کا اطلاق، جزم کے ساتھ نہیں کیا جا سکتا، کیونکہ بعض موقعوں پر لفظ کے ذریعہ (اخروی سعادت و بھلائی کے بجائے) حق کے زیادہ قریب کا مفہوم بھی مراد لے لیا جاتا ہے اور ہو سکتا ہے کہ مذکورہ جملہ ادا کرنے والے نے لفظ خیر کو اسی مفہوم میں استعمال کیا ہو۔