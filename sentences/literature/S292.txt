اور اس کی عظمت شان کی بھی اور اس کے نتیجہ و انجام کی بھی سو اس سے واضح فرما دیا گیا کہ پیغمبر کا کام اور ان کا منصب اور ان کی شان صراط مستقیم یعنی اس سیدھے راستے کی راہنمائی کرنا ہے جو دارین کی سعادت و سرخروئی سے سرفرازی کی راہ، اور واحد اور عظیم الشان راہ ہے، پس آپ کا کام اس راہ کی راہنمائی کرنا اور اس کو اپنانے کی دعوت دینا، اور اس کی تعلیم و تلقین فرمانا ہے، اور بس، آگے لوگوں کو اس پر ڈال اور چلا دینا نہ آپ کے بس میں ہے، اور نہ ہی یہ آپ کی ذمہ داری ہے کہ اس کا اصل دار و مدار لوگوں کی اپنی نیت اور ان کی طلب پر ہے، اور نیت و طلب کا تعلق چونکہ انسان کے دل سے ہے، اور دلوں کا حال اللہ وحدہٗ لاشریک ہی جانتا ہے، اور وہی جان سکتا ہے، کہ کس کے دل کی نیت کیا ہے، اور کس کے باطن کی کیفیت کیا ہے، اور کون کس لائق ہے، اس لئے وہ اسی کے مطابق معاملہ اور فیصلہ فرماتا ہے، سبحانہ و تعالی، پس داعی کا کام یہ ہے کہ وہ دعوت حق کا فریضہ ادا کرنے کے بعد معاملہ اسی وحدہٗ لاشریک کے حوالے کر دے، اور صراط مستقیم کی یہ عظیم الشان راہ اس اللہ تک پہچانے والی واحد راہ ہے جو آسمانوں اور زمین کی اس پوری کائنات کا خالق و مالک اور اس میں حاکم و متصرف ہے، پس اس کی اس راہ کو صدق دل سے اپنانا دارین کی سعادت و سرخروئی سے سرفرازی کا ذریعہ و وسیلہ اور واحد ذریعہ و وسیلہ ہے اور اس سے اعراض و روگردانی دارین کی ہلاکت و تباہی کا باعث، والعیاذ باللہ العظیم۔
جب آنحضرت صلی اللہ علیہ وسلم اللہ تعالی کے حکم سے اپنا وطن عزیز چھوڑ کر مدینہ منورہ جانے کے لئے مکہ سے روانہ کر دئیے، ان کو حکم دیا گیا کہ جس طرح بھی ممکن ہو محمد صلی اللہ علیہ وسلم کو مکہ واپس لایا جائے آنحضرت صلی اللہ علیہ وسلم اپنے رفیق سفر حضرت ابوبکر صدیق رضی اللہ تعالی عنہ کے ساتھ جبل ثور کے اس غار میں چھپے ہوئے تھے کہ اچانک ان گماشتوں کی ایک ٹولی اس غار کے دہانے تک پہنچ گئی، اس غار کا محل وقوع اس طرح کا ہے کہ اگر کوئی شخص غار کے باہری کنارہ پر کھڑا ہو تو غار کے اندر موجود شخص کی نظر اس کے پیروں پر پڑتی ہے اور اگر باہری کنارہ پر کھڑا ہوا شخص نیچے نظر کر کے اپنے پیروں کی طرف دیکھے تو وہ غار کے اندر موجود شخص کو بڑی آسانی کے ساتھ دیکھ سکتا ہے، چنانچہ حضرت ابوبکر صدیق رضی اللہ تعالی عنہ نے دیکھا کہ مشرکین مکہ کے گماشتے آنحضرت صلی اللہ علیہ وسلم کی تلاش میں اس غار تک پہنچ گئے ہیں اور وہ لوگ بالکل غار کے منہ پر کھڑے ہوئے ہیں، جوں ہی ان میں سے کسی شخص کی نظر ان کے اپنے پیروں کی طرف جائے گی، وہ ہمیں دیکھ لے گا اور اس طرح آنحضرت صلی اللہ علیہ وسلم پر دسترس کا موقع ان لوگوں کو مل سکتا ہے، حضرت ابوبکر صدیق رضی اللہ تعالی عنہ نے اپنی اس تشویش اور گھبراہٹ کا اظہار آپ صلی اللہ علیہ وسلم کے سامنے کیا لیکن آپ صلی اللہ علیہ وسلم نے بڑے یقین کے ساتھ ان کو اطمینان دلایا کہ ہم اور تم وہ دو شخص ہیں جن کے ساتھ ایک تیسری ذات اللہ تعالی کی مدد ونصرت بھی ہے۔
پھر آپ نے (واذ اخذ اللہ) سے اس آیت کے ختم تک تلاوت کی اور فرمایا کہ ان سے نبی صلی اللہ علیہ و سلم نے کسی چیز کے بارے میں سوال کیا تھا تو انہوں نے اس کا کچھ اور ہی غلط جواب دیا اور باہر نکل کر گمان کرنے لگے کہ ہم نے آپ کے سوال کا جواب دے دیا جس کی وجہ سے آپ کے پاس ہماری تعریف ہو گی اور سوال کے اصلی جواب کے چھپا لینے اور اپنے جھوٹے فقرہ چل جانے پر بھی خوش تھے، اسی کا بیان اس آیت میں ہے، یہ حدیث بخاری وغیرہ میں بھی ہے اور صحیح بخاری شریف میں یہ بھی ہے کہ جب رسول اللہ صلی اللہ علیہ و سلم میدان جنگ میں تشریف لے جاتے تو منافقین اپنے گھروں میں گھسے بیٹھے رہتے ساتھ نہ جاتے پھر خوشیاں مناتے کہ ہم لڑائی سے بچ گئے اب جب اللہ کے نبی صلی اللہ علیہ و سلم واپس لوٹتے تو یہ باتیں بناتے جھوٹے سچے عذر پیش کرتے اور قسمیں کھا کھا کر اپنے معذور ہونے کا آپ کو یقین دلاتے اور چاہتے کہ نہ کئے ہوئے کام پر بھی ہماری تعریفیں ہوں جس پر یہ آیت اتری، تفسیر ابن مردویہ میں ہے کہ مروان نے حضرت ابو سعید سے اس آیت کے بارے میں اسی طرح سوال کیا تھا جس طرح اوپر گزرا کہ حضرت ابن عباس سے پچھوایا تو حضرت ابو سعید نے اس کا مصداق اور اس کا شان نزول ان منافقوں کو قرار دیا جو غزوہ کے وقت بیٹھ جاتے اگر مسلمانوں کو نقصان پہنچا تو بغلیں بجاتے اگر فائدہ ہوا تو اپنا معذور ہونا ظاہر کرتے اور فتح و نصرت کی خوشی کا اظہار کرتے اس پر مروان نے کہا کہاں یہ واقعہ کہاں یہ آیت؟