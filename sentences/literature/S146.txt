" اجارہ کا بیان مزدور کو اس کی مزدوری دینے میں تاخیر نہ کرو " اور حضرت عبداللہ بن عمر راوی ہیں کہ رسول کریم صلی اللہ علیہ وسلم نے فرمایا مزدور کو اس کی مزدوری اس کا پسینہ خشک ہونے سے پہلے دیدو یعنی جب مزدور اپنا کام پورا کر چکے تو اس کی مزدوری فورا دیدو اس میں تاخیر نہ کرو (ابن ماجہ) اور حضرت حسین بن علی کہتے ہیں کہ رسول کریم صلی اللہ علیہ وسلم نے سائل کے بارے میں فرمایا کہ وہ بہرصورت دئیے جانے کا مستحق ہے اگرچہ گھوڑے پر آئے ( احمد ابوداؤد) اور مصابیح میں کہا گیا ہے کہ یہ حدیث مرسل ہے) تشریح: اس ارشاد گرامی کا مقصد یہ تعلیم دینا ہے کہ سائل کو خالی ہاتھ واپس نہ کرنا چاہئے اگرچہ وہ گھوڑے پر چڑھ کر بھی مانگنے آئے تو اس کا سوال پورا کیا جائے۔
" اور حضرت ابوہریرہ کہتے ہیں کہ نبی کریم صلی اللہ علیہ وسلم نے فرمایا " انبیاء میں سے ایک نبی ( یعنی حضرت یوشع ابن نون علیہ السلام کا ذکر ہے کہ ایک مرتبہ انہوں ) نے جہاد کا ارادہ کیا اور جب وہ جہاد کے لئے روانہ ہونے لگے تو انہوں نے اپنی قوم سے کہا کہ میرے ساتھ وہ شخص نہ چلے جس نے کسی عورت سے نکاح کیا ہو اور اس عورت کو اپنے گھر لا کر اس سے مجامعت کا ارادہ رکھتا ہو اور ابھی تک اسے مجامعت نہ کی ہو اور میرے ساتھ نہ وہ شخص چلے جس نے گھر بنایا ہو لیکن (ابھی تک ) اس کی چھت نہ ڈال سکا ہو نیز وہ شخص (بھی ) میرے ساتھ نہ چلے جس نے گابھن بکریاں یا گابھن اونٹنیاں خریدی ہوں اور وہ ان کے بچے جننے کا منتظر ہو۔
" نماز کا بیان عورتوں کے مسجد جانے کا مسئلہ " اور حضرت بلال ابن عبداللہ اپنے والد مکرم (حضرت عبداللہ ابن عمر رضی اللہ تعالی عنہ سے روایت کرتے ہیں کہ انہوں نے (ایک روز) کہا کہ سرور کونین صلی اللہ علیہ وسلم نے فرمایا کہ " جب عورتیں تم سے مسجد جانے کی اجازت مانگیں تو تم انہیں (روک کر) ان کو مساجد کے حصے سے محروم نہ کرو (یعنی مسجد میں جانے کا ثواب انہیں ملتا ہے تو انہیں مسجدوں میں جانے سے روک کر اس ثواب کے حاصل کرنے سے نہ روکو) بلال نے کہا کہ " اللہ کی قسم ہم تو انہیں ضرور منع کریں گے" حضرت عبداللہ نے بلال سے فرمایا کہ میں تو کہہ رہا ہوں کہ یہ رسول اللہ صلی اللہ علیہ وسلم کا ارشاد ہے اور تم کہتے ہو کہ تم تو انہیں ضرور منع کرو گے۔
" (ترمذی، نسائی، ابن ماجہ، دارمی ) اور صاحب مصابیح نے شرح السنۃ میں یہ روایت نقل کی ہے کہ (ایک دن ) حضرت صفوان ابن امیہ مدینہ تشریف لائے اور مسجد میں سر کے نیچے اپنی چادر رکھ کر سو گئے اسی (دوران ) ایک چور آیا اور اس نے ان کی وہ چادر (آہستہ سے کھینچ لی (اور بھاگنا چاہا ) مگر صفوان نے اس کو پکڑ لیا اور نبی کریم صلی اللہ علیہ وسلم کی خدمت میں لائے (اور واقعہ بیان کیا، آنحضرت صلی اللہ علیہ وسلم نے (خود مجرم کے اقرار یا گواہوں کے ذریعہ چوری ثابت ہو جانے پر ) اس کا ہاتھ کاٹنے کا حکم دیا، (یہ فیصلہ سن کر ) حضرت صفوان (کو رحم آ گیا اور انہوں نے کہا کہ " اس کو آپ صلی اللہ علیہ وسلم کی خدمت میں لانے سے میرا یہ ارادہ نہیں تھا۔
" عار نہ دلاؤ " کا مطلب یہ ہے کہ کسی مسلمان کو اس کے اس گناہ پر طعن اور تنبیہ نہ کرو جو کبھی پہلے اس سے صادر نہ ہوا ہو خواہ اس گناہ سے اس کا توبہ کرنا تمہیں معلوم ہو یانہ ہو البتہ اگر کوئی شخص کسی گناہ کے ارتکاب کی حالت میں ہو یا وہ کوئی گناہ کر چکا ہو اور وہ گناہ اس کے توبہ کرنے سے پہلے علم میں آ گیا ہو تو اس صورت میں اس کو اس گناہ پر طعن اور تنبیہ کرنا اس شخص پر واجب ہے جو اس پر قادر ہے اور اگر وہ گناہ قابل حد و تعزیر ہو تو اس پر حد اور تعزیز بھی جاری کرنا قاضی حاکم پر واجب ہوگا گویا اس صورت کا تعلق عار دلانے سے نہیں ہوگا بلکہ اس کا شمار امربالمعروف نہی عن المنکر کے زمرہ میں ہوگا۔
(203) اور اللہ کی یاد کرو گنے ہوئے دنوں میں تو جلدی کر کے دو دن میں چلا جائے اس پر کچھ گنا نہیں اور جو رہ جائے تو اس پر گناہ نہیں پرہیزگار کے لئے اور اللہ سے ڈرتے رہو اور جان رکھو کہ تمہیں اسی کی طرف اٹھنا ہے، (204) اور بعض آدمی وہ ہیں کہ دنیا کی زندگی میں اس کی بات تجھے بھلی لگے اور اپنے دل کی بات پر اللہ کو گواہ لائے اور وہ سب سے بڑا جھگڑالو ہے، (205) اور جب پیٹھ پھیرے تو زمین میں فساد ڈالتا پھرے اور کھیتی اور جانیں تباہ کرے اور اللہ فساد سے راضی نہیں (206) اور جب اس سے کہا جائے کہ اللہ سے ڈرو تو اسے اور ضد چڑھے گناہ کی ایسے کو دوزخ کافی ہے اور وہ ضرور بہت برا بچھونا ہے، (207) اور کوئی آدمی اپنی جان بیچتا ہے۔
(68) بیشک سب لوگوں سے ابراہیم کے زیادہ حق دار وہ تھے جو ان کے پیرو ہوئے اور یہ نبی اور ایمان والے اور ایمان والوں کا ولی اللہ ہے، (69) کتابیوں کا ایک گروہ دل سے چاہتا ہے کہ کسی طرح تمہیں گمراہ کر دیں، اور وہ اپنے ہی آپ کو گمراہ کرتے ہیں اور انہیں شعور نہیں (70) اے کتابیو! اللہ کی آیتوں سے کیوں کفر کرتے ہو حالانکہ تم خود گواہی ہو (71) اے کتابیو! حق میں باطل کیوں ملاتے ہو اور حق کیوں چھپاتے ہو حالانکہ تمہیں خبر ہے، (72) اور کتابیوں کا ایک گروہ بولا وہ جو ایمان والوں پر اترا صبح کو اس پر ایمان لاؤ اور شام کو منکر ہو جاؤ شاید وہ پھر جائیں (73) اور یقین نہ لاؤ مگر اس کا جو تمہارے دین کا پیرو ہو تم فرما دو کہ اللہ ہی کی ہدایت ہدایت ہے۔
(واضح رہے کہ " طینۃ الخبال" دوزخ کے ایک حوض کا نام ہے جس میں دوزخیوں کی پیپ اور لہو جمع ہوتا ہے) ایک روایت میں یہ منقول ہے کہ " ایک دن آنحضرت صلی اللہ علیہ وآلہ وسلم نے دست دعا بلند کئے اور یوں گویا ہوئے" خداوندا! جو شخص میرے اور میرے شہر والوں کے ساتھ برائی کا ارادہ کرے اس کو جلد ہی ہلاک کر دے" نیز آپ صلی اللہ علیہ وآلہ وسلم کا ارشاد گرامی ہے کہ " جس شخص نے اہل مدینہ کو ڈرایا اس نے گویا مجھے ڈرایا " نسائی کی روایت میں یہ ہے کہ " جس شخص نے اہل مدینہ کو اپنے ظلم کے خوف میں مبتلا کیا اسے (اللہ تعالی خوف میں مبتلا کرے گا اور اس پر اللہ کی، فرشتروں کی اور سب لوگوں کی لعنت ہو گی" اور ایک روایت میں یہ الفاظ بھی ہیں۔
() اے ایمان والو جب تمہارے پاس مسلمان عورتیں کفرستان سے اپنے گھر چھوڑ کر آئیں تو ان کا امتحان کرو (ف ) اللہ ان کے ایمان کا حال بہتر جانتا ہے، پھر اگر تمہیں ایمان والیاں ف معلوم ہوں تو انہیں کافروں کو واپس نہ دو، نہ یہ (ف ) انہیں حلال (ف ) نہ وہ انہیں حلال (ف ) اور ان کے کافر شوہروں کو دے دو جو ان کا خرچ ہوا (ف ) اور تم پر کچھ گناہ نہیں کہ ان سے نکاح کر لو (ف ) جب ان کے مہر انہیں دو (ف ) اور کافرنیوں کے نکاح پر جمے نہ رہو (ف ) اور مانگ لو جو تمہارا خرچ ہوا (ف ) اور کافر مانگ لیں جو انہوں نے خرچ کیا (ف ) یہ اللہ کا حکم ہے، وہ تم میں فیصلہ فرماتا ہے، اور اللہ علم و حکمت والا ہے۔
) چنانچہ (ابو العاص کو رہا کر دیا گیا اور رہائی کے وقت ) آنحضرت صلی اللہ علیہ وسلم نے ابو العاص سے یہ عہد وعدہ لیا کہ وہ آپ صلی اللہ علیہ وسلم کے پاس زینب کے آنے کی راہ میں رکاوٹ نہ ڈالیں (یعنی آپ صلی اللہ علیہ وسلم نے ابو العاص کو رہا کرتے وقت ان سے کہا کہ یہ پختہ وعدہ کرو کہ مکہ پہنچ کر زینب کو میرے پاس مدینہ آنے دو گے اور اس کا راستہ نہیں روگے ) اور پھر رسول کریم صلی اللہ علیہ وسلم نے زید ابن حارثہ اور انصار میں سے ایک شخص کو (مکہ ) روانہ کیا اور ان سے کہا کہ تم لوگ بطن یا جج میں ٹھہر جانا، جب زنیب (مکہ سے روانہ ہو کر ) وہاں تمہارے پاس آ جائے تو تم اس کے ساتھ ہو جانا اور (مدینہ ) لے آنا۔
2 نیز امام طبرینے فرمایا:ہمیں حدیث بیان کی ھناد بن سری نے کہا ہمیں بیان کیا وکیع نے سفیان سے وہ حبیب بن ابی ثابت سے وہ ابو البختری سے کہا:حذیفہ سے کہا گیا :ومن لم یحکم بما انزل اﷲ فاولئک ہم الکافرون پھر اس نے ذکر کی ابن بشار کی طرح حدیث عبدالرحمن سے کہا ہمیں حدیث بیان کی حسن بن یحیی نے کہا ہمیں خبر دی عبدالرزاق نے کہا ہمیں خبر دی ثوری نے حبیب بن ابی ثابت سے وہ ابوالبختری سے اس نے کہا سوال کیا ایک شخص نے حذیفہ سے ان آیات کے بارے میں :ومن لم یحکم بما انزل اﷲ فاولئک ہم الکافرون، ہم الظالمون، ہم الفاسقون اس نے کہا کہ یہ بنی اسرائیل کے متعلق کہا گیا فرمانے لگے بنی اسرائیل تمہارے اچھے بھائی ہوئے کہ ان کے لئے ہر کڑوی بات ہو اور تمہارے لئے ہر میٹھی بات ہو۔
: الہی مجہ کوں درد لا دوا دے مجھے توفیق عشق بے ریا دے الہی شوق کی آتش عطا کر جلا کر خاک کر لا کر فنا کر الہی عشق کی مے کا پلا جام مجھے بے ہوش رکھ ہر صبح و ہر شام الہی دے جگر پر عشق کا گل مجھے کر شوق کے گلشن کا بلبل الہی آہ کوں آتش فشاں کر مرے آنسو کی پانی کوں رواں کر الہی مجلس کثرت میں رکھ دور مئے وحدت پلا مانند منصور الہی کر مجھے تو خسرو غم رواں کر جوئے شیر آنکھوں میں ہر دم الہی شربت شیرین غم دے طپش دے، داغ دے، درد و الم دے الہی کر مجھے فرہاد جاں کاہ لگا میرے جگر پر تیشئر آہ الہی توں مجھے مانند مجنوں کر اپنے حسن کی لیلی کا مفتوں الہی جلوۂ دیدار دکھلا جمال مطلع الا انوار دکھلا الہی دل کوں ہے۔
آپ نے فرمایا ہاں جاؤ ان سے صلہ رحمی کرو، مسند کی اس روایت میں ہے کہ ان کا نام قتیلہ تھا، یہ مکہ سے گوہ اور پنیر اور گھی بطور تحفہ لے کر آئی تھیں لیکن حضرت اسمائ نے اپنی مشرکہ ماں کو نہ تو اپنے گھر میں آنے دیا نہ یہ تحفہ ہدیہ قبول کیا پھر حضور صلی اللہ علیہ و سلم سے دریافت کیا اور آپ کی اجازت پر ہدیہ بھی لیا اور اپنے ہاں ٹھہرایا بھی، بزار کی حدیث میں حضرت عائشہ صدیقہ رضی اللہ تعالی عنہما کا نام بھی ہے لیکن یہ ٹھیک نہیں اس لئے کہ حضرت عائشہ کی والدہ کا نام ام رومان تھا اور وہ اسلام لا چکی تھیں اور ہجرت کر کے مدینہ میں تشریف لائی تھیں، ہاں حضرت اسمائ کی والدہ ام رومان نہ تھیں، چنانچہ ان کا نام قتیلہ اوپر کی حدیث میں مذکور ہے۔
ابوجہل نے کہا، غم کیسے نہ ہو تو بوڑھا ہو گیاہے، قریش تیرے خرچ کے لئے روپیہ جمع کر دیں گے، انہیں خیال ہے کہ تو نے محمّد (مصطفی صلی اللہ علیہ و آلہٖ و سلم) کے کلام کی تعریف اس لئے کی ہے کہ تجھے ان کے دستر خوان کا بچا کھانا مل جائے، اس پر اسے بہت طیش آیا اور کہنے لگا کہ کیا قریش کو میرے مال و دولت کا حال معلوم نہیں ہے اور کیا محمّد ( صلی اللہ علیہ و آلہٖ و سلم) اور ان کے اصحاب نے کبھی سیر ہو کر کھانا بھی کھایا ہے، ان کے دستر خوان پر کیا بچے گا، پھر ابوجہل کے ساتھ اٹھا اور قوم میں آ کر کہنے لگا تمہیں خیال ہے کہ محمّد (صلی اللہ علیہ و آلہٖ و سلم) مجنون ہیں، کیا تم نے ان میں کبھی دیوانگی کی کوئی بات دیکھی؟
اس موقعہ پر اللہ نے اپنے نبی صلی اللہ علیہ و سلم کو عزت اور غلبہ دیا حالات کے بارے میں ظاہر و باطن وحی کی اپنے نبی اور آپ کے ساتھیوں کو سرخرو کیا اور شیطان اور اس کے لشکریوں کو ذلیل و خوار کیا اب اپنے مومن بندوں اور جنتی لشکریوں کو اس آیت میں یہ احسان یاد دلاتا ہے کہ تمہاری تعداد کی کمی اور ظاہری اسباب کی غیر موجودگی کے باوجود تم ہی کو غالب رکھا تا کہ تم معلوم کر لو کہ غلبہ ظاہری اسباب پر موقوف نہیں، اسی لئے دوسری آیت میں صاف فرما دیا کہ جنگ حنین میں تم نے ظاہری اسباب پر نظر ڈالی اور اپنی زیادتی دیکھ کر خوش ہوئے لیکن اس زیادتی تعداد اور اسباب کی موجودگی نے تمہیں کچھ فائدہ نہ دیا، حضرت عیاض اشعری فرماتے ہیں کہ جنگ یرموک میں ہمارے پانچ سردار تھے۔
اس نے مجھ سے کہا کہ یہ ایک دنبی بھی میرے حوالے کر دے اور اس نے گفتگو میں مجھے دبا لیا"  داؤدؑ نے جواب دیا: "اس شخص نے اپنی دنبیوں کے ساتھ تیری دنبی ملا لینے کا مطالبہ کر کے یقینا تجھ پر ظلم کیا، اور واقعہ یہ ہے کہ مل جل کر ساتھ رہنے والے لوگ اکثر ایک دوسرے پر زیادتیاں کرتے رہتے ہیں، بس وہی لوگ اس سے بچے ہوئے ہیں جو ایمان رکھتے اور عمل صالح کرتے ہیں، اور ایسے لوگ کم ہی ہیں" (یہ بات کہتے کہتے) داؤدؑ سمجھ گیا کہ یہ تو ہم نے دراصل اس کی آزمائش کی ہے، چنانچہ اس نے اپنے رب سے معافی مانگی اور سجدے میں گر گیا اور رجوع کر لیا  تب ہم نے اس کا وہ قصور معاف کیا اور یقینا ہمارے ہاں اس کے لیے تقرب کا مقام اور بہتر انجام ہے۔
اس پر برادری نے لالہ کانشی رام کو جو ذات کے کھتری تھے، اپنا مکھیا چنا تھا، پھر وہ سب سے زیادہ لکھے پڑہے تھے، یعنی شہر تک پڑہے تھے، جو خط ڈاکیہ نہیں پڑہ سکتا تھا، اسے بھی وہ اچھی طرح پڑہ لیتے تھے، تمسک ہنڈی، نالش، سمن، گواہی، نشان دہی کے علاوہ نئے شہر کی بڑی عدالت کی ہر کاروائی سے وہ بخوبی واقف تھے، اس لئے گاؤں کا ہر فرد اپنی ہر مصیبت میں چاہے وہ خود لالہ کانشی رام ہی کی پیدا کردہ ہو، لالہ کانشی رام ہی کا سہارا ڈھونڈتے تھے، اور لالہ جی نے آج تک اپنے کسی مقروض کی مدد کرنے سے انکار نہ کیا، اسی لئے وہ گاؤں کے مکھیا تھے، گاؤں کے مالک تھے اور رنگ پور سے باہر بھی دور دور تک جہاں تک دہان کے کھیت دکھائی دیتے تھے، لوگ ان کے گن گاتے تھے۔
اس کو اللہ تعالی نے بنا دیا، سو آسمان و زمین کی اس کائنات کی تخلیق و تکوین میں اللہ تعالی کی قدرت و حکمت اس کی وحدانیت و یکتائی، اس کی رحمت و عنایت، ضرورت بعثت و رسالت، اور معاد و آخرت اور قیامت و بعث بعدالموت جیسے سب ہی بنیادی عقائد اور جلیل القدر حقائق کے بارے میں کھلے واضح اور عظیم الشان دلائل و شواہد موجود ہیں جو اپنی زبان حال سے پکار پکار کر لوگوں کو غور و فکر کی دعوت دے رہے ہیں، تاکہ وہ صرف حیوانوں کی طرح اس کائنات سے استفادہ نہ کریں، بلکہ ان میں غور و فکر سے کام لے کر اپنے خالق و مالک کی معرفت، سے سرشار اور اپنے مقصد حیات کی طرف متوجہ ہوں، لیکن یہ سب کچھ انہی لوگوں کے لئے ہے جو صحیح طور پر غور و فکر سے کام لیتے ہیں۔
اسی طرح انھوں نے دکن میں فروغ پانے والی "ہندی" (قدیم مفہوم میں ) کو "دکنی اردو" کہا ہے جس کا آغاز ان کے خیال کے مطابق "ہندوستھانی کی ہمسر" کے طور پر ہوا اور جس میں ادبی روایت پندرھویں صدی سے شروع ہوئی: "   15   ;   ,   ,  " (. 206). =(اس طرح دکنی اردو یا ہندی ادبی روایت کا آغاز پندرھویں صدی میں ہندوستھانی کی ہمسر کے طور پر ہوا اور یہ روایت پھلتی پھولتی اور پروان چڑھتی رہی، یہاں تک کہ شمال کی ہندوستھانی یا اردو کے لیے راستہ ہموار کر کے اس کی روایت میں ضم ہو گئی۔
ان کے جمع کرنے پر قادر ہے اور تم پر جو مصیبت آتی ہے تو وہ تمہارے ہی ہاتھوں کے کیے ہوئے کاموں سے آتی ہے اور وہ بہت سے گناہ معاف کر دیتا ہے اور تم زمین میں عاجز کرنے والے نہیں اور سوائے اللہ کے نہ کوئی تمہارا کارساز ہے اور نہ کوئی مددگار اور اس کی نشانیوں میں سے سمندر میں پہاڑوں جیسے جہاز ہیں اگر وہ چاہے تو ہوا کو ٹھیرا دے پس وہ اس کی سطح پر کھڑ ے رہ جائیں بے شک اس میں ہر صبر کرنے والے شکر گزار کے لیے نشانیاں ہیں یا ان کے برے اعمال کے سبب سے انہیں تباہ کر دے اور بہتوں کو معاف بھی کر دیتا ہے اور جان لیں وہ جو ہماری آیتوں میں جھگڑتے ہیں کہ ان کے لیے پناہ کی کوئی جگہ نہیں پھر جو کچھ تمہیں دیا گیا ہے۔
ان کے ذہن و فکر اور دل و دماغ اس کے اہل ہیں یا نہیں، ان کے قلوب سختیوں کو برداشت کرنے کے قابل اور مشکلات پر صبر و شکر کرنے والے ہیں یا نہیں، چنانچہ ان کو امتحان میں ڈالا گیا ہے، آزمائش کی گئی اور وہ حضرات امتحان و آزمائش کے ہر مرحلہ سے کامیاب گزرے اور مصیبت و سختی کی ہر بھٹی سے کندن ہو کر نکلے، ان کے صبر و رضا کا جب امتحان لیا گیا تو ایسے صابر و شاکر نکلے کہ بڑی سے بڑی سختی اور سخت مصیبت پر بھی ان کے قدم میں لغزش آنے کی بجائے اور استقامت پیدا ہوئی اور وہ اپنے ایمان و اسلام پر پورے ایقان و اعتماد کے ساتھ قائم و مضبوط رہے ان کے اسی عظیم وصف کی شہادت قرآن نے اس طرح دی ہے کہ آیت (اولۗیٕک الّذیْن امْتحن اللّہ قلوْبہمْ للتّقْوی۔
انھوں نے کہا اگر تمہیں کچھ کرنا ہے تو اسے جلا دو اور اپنے معبودوں کی مدد کرو ہم نے کہا اے آگ ابراہیم پر سرد اور راحت ہو جا اور انہوں نے اس کی برائی چاہی سو ہم نے انہیں ناکام کر دیا اور ہم اسے اور لوط کو بچا کراس زمین کی طرف لے آئے جس میں ہم نے جہان کے لیے برکت رکھی ہے اور ہم نے اسے اسحاق بخشا اور انعام میں یعقوب دیا اور سب کونیک بخت کیا اور ہم نے انہیں پیشوا بنایا جو ہمارے حکم سے رہنمائی کیا کرتے تھے اور ہم نے انہیں اچھے کام کرنے اور نماز قائم کرنے اور زکوۃ دینے کا حکم دیا تھا اور وہ ہماری ہی بندگی کیا کرتے تھے اور لوط کو ہم نے حکمت اور علم عطا کیا تھا اور ہم اسے اس بستی سے جو گندے کام کیا کرتی تھی۔
اور حضرت ابن عباس رضی اللہ عنہ سے مروی ہے کہ حضرت خالد بن ولید رضی اللہ عنہ نے ان سے بیان کیا کہ (ایک دن) وہ (خالد) رسول کریم صلی اللہ علیہ و سلم کے ہمراہ حضرت میمونہ رضی اللہ عنہا کے گھر گئے جو ان (خالد) کی بھی خالہ تھیں اور حضرت ابن عباس رضی اللہ عنہ کی بھی وہاں ان کے پاس انہوں نے (یعنی آنحضرت صلی اللہ علیہ و سلم نے یا حضرت خالد رضی اللہ عنہ نے) ایک گوہ بھنی ہوئی رکھی پائی ! حضرت میمونہ رضی اللہ عنہا نے اس گوہ کو رسول کریم صلی اللہ علیہ و سلم کے سامنے پیش کیا لیکن رسول کریم صلی اللہ علیہ و سلم نے اس گوہ کی طرف سے اپنا ہاتھ کھینچ لیا حضرت خالد رضی اللہ عنہ نے (یہ دیکھا تو) پوچھا کہ یا رسول اللہ ! کیا گوہ حرام ہے؟
اور کتنے ہی اپاہج اور بیکار ہو گئے، اسی طرح ابھی پچھلے کچھ دنوں قبل بعض امریکی ریاستوں، اور اس کے پڑوسی ملکوں، اور بنگلہ دیش، اور ہندوستان کے بعض ساحلی علاقوں اور سندھ کے ساحلی علاقوں کو خوف و ہراس کی اسی صورت حال کا سامنا کرنا پڑا تھا جس کو یہاں پر علی تخوّف یعنی خوف پر خوف کے الفاظ کا ایک واضح نمونہ اور کھلا مصداق قرار دیا جا سکتا ہے، اس دوران ان علاقوں کے لوگوں کو لگاتار اور بار بار خبردار کیا جاتا تھا کہ سمندری طوفان اتنی قوت اور اتنے میل فی گھنٹہ کی رفتار سے ان کی طرف بڑھا چلا آرہا ہے، جس سے وہ لوگ اپنے بچاؤ کے لئے اپنے گھر بار چھوڑ کر دوسرے محفوظ علاقوں کی طرف نقل مکانی کر رہے تھے، اور ایسا ایک مرتبہ نہیں بلکہ بار بار، اور آئے دن ہوتا رہتا ہے۔
اور کوئی کنواں یا نہر اور چشمہ کسی ایسی زمین میں ہو جو کسی خاص شخص کی ملکیت ہو تو اس شخص کو یہ حق حاصل ہو گا کہ اگر وہ چاہے تو اپنی حدود ملکیت میں پانی کے طلب گار کسی غیر شخص کے داخلے پر پابندی عائد کر دے بشرطیکہ وہ پانی کا طلبگار شخص وہاں کسی ایسے قریبی مقام سے پانی حاصل کر سکتا ہو جو کسی غیر کی ملکیت میں نہ ہو اور اگر وہاں کسی اور قریب جگہ سے پانی کا حصول اس کے لئے ممکن نہ ہو تو پھر اسی مالک سے کہا جائے گا کہ یا تو وہ خود اس نہر یا کنویں سے پانی لا کر دے دے یا اسے اجازت دے دے کہ وہ وہاں آ کر پانی لے سکے لیکن اس شرط کے ساتھ کہ وہ کنویں یا نہر کے کنارے کو کوئی نقصان نہ پہنچائے۔
اپنے رسولوں کی معرفت اور ہمیں قیامت کے دن رسوا نہ کر، بیشک تو وعدہ خلاف نہیں کرتا، (195) تو ان کی دعا سن لی ان کے رب نے کہ میں تم میں کام والے کی محنت اکارت نہیں کرتا مرد ہو یا عورت تم آپس میں ایک ہو تو وہ جنہوں نے ہجرت کی اور اپنے گھروں سے نکالے گئے اور میری راہ میں ستائے گئے اور لڑے اور مارے گئے میں ضرور ان کے سب گناہ اتار دوں گا اور ضرور انہیں باغوں میں لے جاؤں گا جن کے نیچے نہریں رواں اللہ کے پاس کا ثواب، اور اللہ ہی کے پاس اچھا ثواب ہے، (196) اے سننے والے ! کافروں کا شہروں میں اہلے گہلے پھرنا ہرگز تجھے دھوکا نہ دے (197) تھوڑا برتنا، ان کا ٹھکانا دوزخ ہے، اور کیا ہی برا بچھونا، (198) لیکن وہ جو اپنے رب سے ڈرتے ہیں۔
اگرچہ ان نشانیوں کی کوئی تفصیل بیان نہیں فرمائی گئی جو آنحضرت صلی اللہ علیہ و سلم نے اس موقع پر دیکھیں، کہ نہ الفاظ و کلمات ان کے متحمل ہو سکتے ہیں، اور نہ ہی وہ ہماری عقل و فکر کی گرفت میں آ سکتی ہیں، لیکن الکبْری کی صفت سے اتنی بات واضح ہو جاتی ہے کہ یہ نشانیاں ان نشانیوں سے بہت بڑی تھیں جن کا مشاہدہ اصحاب عقل و فکر آفاق و انفس میں ہر طرف اور ہر وقت کر سکتے ہیں اور بالفعل کرتے ہیں، نیز آیات کے اس لفظ سے یہ حقیقت بھی واضح ہو جاتی ہے کہ آنحضرت صلی اللہ علیہ و سلم نے اس موقع پر اپنے رب کی نشانیوں ہی کا مشاہدہ فرمایا، نہ کہ خود حضرت حق جلّ مجْدہٗ کا، کہ اس کے مشاہدہ کے بارے میں یہاں کوئی ذکر یا اشارہ بھی نہیں پایا جاتا۔
بلکہ اتنی زائد مقدار تو مستحب ہے جو پردہ پوشی کے بقدر ہو جیسا کہ حضرت ام سلمہ رضی اللہ عنہا کی روایت سے معلوم ہو گا جو دوسری فصل میں نقل ہو گی" لباس کا بیان کپڑے پہننے کے بعض ممنوع طریقے "اور حضرت جابر رضی اللہ عنہ کہتے ہیں کہ رسول کریم صلی اللہ علیہ وسلم نے اس سے منع فرمایا ہے کہ کوئی شخص بائیں ہاتھ سے کھائے یا ایک ( پیر میں ) جوتا پہن کر چلے اور یہ کہ کپڑے کو بدن پر اس طرح لپیٹ لے کہ دونوں ہاتھ کپڑے کے اندر آ جائیں یا بدن پر کوئی ایک کپڑا لپیٹ کر اس طرح گوٹ مار کر بیٹھے کہ اس کا ستر کھلا ہوا ہو (مسلم ) تشریح بائیں ہاتھ سے کھانے کی ممانعت نہی تنزیہی کے طور پر ہے اور بعض حضرات کے نزدیک تحریمی کے طور پر ہے۔
تاکہ اس سے رسول کا مرتبہ و مقام، اور ان کی عظمت شان واضح ہو جائے، جبکہ دوسری آیت میں مسلمانوں کو خطاب کر کے بعثت رسول سے متعلق ان کی ذمہ داریوں اور تقاضوں کو واضح فرمایا گیا ہے، چنانچہ پہلی آیت میں رسول کو خطاب کر کے ارشاد فرمایا گیا کہ ہم نے آپ کو شاہد مبشر، اور نذیر، بنا کر بھیجا ہے، سو ان تینوں صفات و کلمات سے بعثت پیغمبر سے متعلق تین اہم گوشوں کو واضح فرما دیا گیا، پہلی صفت آپ کی شاہد بیان فرمائی گئی ہے، کہ آپ کا اصل اور اہم کام حق کی گواہی دینا ہے، چنانچہ آپ صلی اللہ علیہ و سلم نے حق کی گواہی دی، اور دنیا کے سامنے حق کو پوری طرح واضح فرما دیا، اور اس طور پر، اور اس حد تک کہ آج دنیا میں حق کی جو دولت موجود ہے۔
تعصب کے خلاف تنبیہ اور حضرت ابوہریرہ کہتے ہیں کہ میں نے رسول کریم صلی اللہ علیہ و سلم کو یہ فرماتے ہوئے سنا کہ جو شخص امام (سربراہ مملکت) کی اطاعت و فرمانبرداری سے نکل جائے اور اسلام کی جماعت (ملت کی اجتماعی ہئیت) سے علیحدگی اختیار کرے اور پھر اس حالت میں مر جائے تو اس کا مرنا جاہلیت پر مرنے کے مترادف ہو گا، جو شخص کسی ایسے جھنڈے کے نیچے یعنی ایسے مقصد کے لئے) لڑا جس کا حق و باطل ہونا ظاہر نہ ہو درآنحالیکہ وہ تعصب سے غضبناک ہوا اور متعصب ہوا اور تعصب کی وجہ سے لوگوں کو اپنی طرف بلایا یا تعصب کی وجہ سے کسی کی مدد کی (یعنی اس کا لڑنا غضبناک ہونا لوگوں کو اپنی مدد کے لئے بلانا یا کسی کی مدد کرنا اعلاء کلمۃ الحق اور دین سے اظہار کے لئے نہیں تھا۔
تو انہوں نے سارا واقعہ کہہ دیا، ادھر یہ واقعہ تو ان کے ساتھ ہوا ادھر حضرت عمر رضی اللہ عنہ نے سو جانے کے بعد اپنی بیوی صاحبہ سے مجامعت کر لی اور حضور کے پاس آ کر حسرت و افسوس کے ساتھ اپنے اس قصور کا اقرار کیا جس پر آیت (احل لکم لیلتہ الصیام الرفث الی نسائکم) سے (ثم اتمواالصیام الی الیل) تک نازل ہوئی اور مغرب کے بعد سے لے کر صبح صادق کے طلوع ہونے تک رمضان کی راتوں میں کھانے پینے اور مجامعت کرنے کی رخصت دے دی گئی، بخاری مسلم میں حضرت عائشہ صدیقہ رضی اللہ تعالی عنہا سے مروی ہے کہ پہلے عاشورہ کا روزہ رکھا جاتا جب رمضان کی فرضیت نازل ہوئی تو اب ضروری نہ رہا جو چاہتا رکھ لیتا جو نہ چاہتا نہ رکھتا، حضرت ابن مسعود رضی اللہ عنہ سے بھی یہ مروی ہے۔
جس سے نبی کریم صلی اللہ علیہ و آلہ و سلم ہنس پڑیں اس سے حضرت عمر رضی اللہ عنہ کا مقصد یہ تھا کہ میں کوئی دلچسپ بات کہہ دوں جس سے آنحضرت صلی اللہ علیہ و آلہ و سلم کا غم و ملال زائل ہو جائے اور آپ صلی اللہ علیہ و آلہ و سلم خوش ہو جائیں اس سے معلوم ہوا کہ یہ مستحب ہے کہ اگر کوئی شخص اپنے کسی دوست و عزیز کو غمگین دیکھے تو وہ اس کے سامنے کوئی بات ذکر کرے جس سے وہ ہنس پڑے اور خوش ہو جائے اور خود بھی اس بات میں شریک ہو کر اپنا رنج و غم بھول جائے چنانچہ منقول ہے کہ آنحضرت صلی اللہ علیہ و آلہ و سلم جب اپنے کسی صحابی کو غمگین دیکھتے تو اس کو خوش طبعی اور ہنسی مذاق کے ذریعہ خوش کر دیتے تھے۔
جیسا کہ عام طور پر بے بصیرت لوگ سمجھتے ہیں، بلکہ یہ صرف اس بات کا ثبوت ہے کہ ایسے لوگوں کی صرف دنیاوی آنکھ کھلی ہوئی ہے اور بس، جس سے یہ اپنے دنیاوی مفادات و معاملات کو خوب سمجھتے ہیں اور بس، رہ گئی راہ حق و ہدایت تو وہ اس سے بالکل الگ اور ایک مختلف چیز ہے، اس کا تعلق اس عالم غیب سے ہے، جو محسوسات و مبصرات سے پس پردہ ہے، جس کو دیکھنے کے لئے وہ دوسری آنکھ درکار ہوتی ہے جو پس پردہ حقائق کو دیکھتی ہے، اور وہی اصل اور حقیقی آنکھ ہوتی ہے اور اسی کا دیکھنا مفید و معتبر ہوتا ہے، وہ اگر کھلی ہوئی نہ ہو تو علم و سائنس کی تمام تر روشنیوں کے باوجود انسان اندھے کا اندھا ہی رہتا ہے، اور ایسے میں وہ اور تو سب کچھ دیکھ لے گا۔
حسن بن علی، عبدالرزاق، ابو عاصم، ابن جریج، بن عبداد بن جعفر، ابو سلمہ، بن سفیان، عبداللہ بن مسیب، عبداللہ بن عمر، عبداللہ بن سائب سے روایت ہے کہ فتح مکہ کے دن آپ صلی اللہ علیہ و آلہ و سلم نے ہمیں صبح کی نماز پڑھائی تو آپ صلی اللہ علیہ و آلہ و سلم نے سورہ مومنون پڑھنی شروع کی جب حضرت موسی و ہارون کا ذکر آیا (یا یہ کہا کہ حضرت موسی حضرت عیسی کا تذکرہ آیا یعنی محمد بن عباد کو شک ہوا یا عباد کے شیوخ نے نبی صلی اللہ علیہ و آلہ و سلم سے روایت کر نے میں اختلاف کیا ہے) تو آپ صلی اللہ علیہ و آلہ و سلم کو کھانسی آئی پس آپ صلی اللہ علیہ و آلہ و سلم نے قرات چھوڑ دی اور رکوع کر دیا اور اس وقت عبداللہ بن سائب موجود تھے۔
حصہ "ب " سیرت سرور کائنات ﷺ بہزاد دہلوی درود و سلام ﷺ مبتداء منتہا، درود و سلام مظہر کبریا، درود و سلام حق نظر، حق نگاہ، حق آگاہ حق ادا، حق نما، درود و سلام صادق و عابد و امین و سخی زاہد و پارسا درود و سلام صبح عرفان نواز و عشق افروز شام ایماں افزا درود و سلام کعبۂ آرزوئے قلب حزیں قبلۂ شوق ما، درود و سلام مظہر اولیں و ختم رسل خاتم الانبیاء درود و سلام اے جہاں تاب اے جہاں پرور ائے جہاں آشنا، درود سلام اے تمنا ء آرزو و مراد مقصد و مدعا، درود و سلام فخر نوحؑ و کلیمؑ و آدمؑ و خضرؑ نازش انبیاء، درود و سلام ایسا بہزادؔ کو بنا دیجئے بھیجے صبح و مسا درود و سلام ماہر القادری عقیدت کے پھول رسول مجتبی کہیئے، محمد مصطفی کہیئے خدا کے بعد بس وہ ہیں۔
حضرت ابن عباس رضی اللہ تعالی عنہما نے کعب احبار سے فرمایا کہ اس آیت کے معنی بیان کرو انہوں نے فرمایا کہ اللہ تعالی نے اپنے نبی کریم صلی اللہ علیہ و آلہ و سلم کی مثال بیان فرمائی روشندان ( طاق) تو حضور صلی اللہ علیہ و آلہ و سلم کا سینہ شریف ہے اور فانوس قلب مبارک اور چراغ نبوّت کے شجر نبوّت سے روشن ہے اور اس نور محمّدی کی روشنی و اضائت اس مرتبۂ کمال ظہور پر ہے کہ اگر آپ اپنے نبی ہونے کا بیان بھی نہ فرمائیں جب بھی خلق پر ظاہر ہو جائے اور حضرت ابن عمر رضی اللہ تعالی عنہما سے مروی ہے کہ روشندان تو سید عالم صلی اللہ علیہ و آلہ و سلم کا سینہ مبارک ہے اور فانوس قلب اطہر اور چراغ وہ نور جو اللہ تعالی نے اس میں رکھا کہ شرقی ہے۔
حضرت ابوہریرہ نے جو دوسرا سبب بیان کیا وہ دراصل ارشادات نبوی صلی اللہ علیہ وسلم کو سن کر جوں کا توں اپنے دماغ میں محفوظ رکھنے کا وہ خصوصی وصف تھا جو ایک سعادت کے طور پر انہیں اعجاز نبوی کے طفیل میں حاصل ہوا، اس سعادت کے حصول کی جو صورت پیش آئی اور حضرت ابوہریرہ نے اس کا ذکر جن الفاظ میں کیا اس کی وضاحت یہ ہے کہ آنحضرت صلی اللہ علیہ وسلم چاہتے تھے کہ میری امت کے جو لوگ مجھ سے حدیث سنیں وہ اس کو اچھی طرح یاد رکھیں تاکہ اس کے ذریعہ ہدایت وصلاح کا سلسلہ بلاکم وکاست جاری رہے، چنانچہ آپ صلی اللہ علیہ وسلم نے ایک دن فرمایا کہ اس وقت میں اپنے پروردگار سے یہ دعا کرنے جارہا ہوں کہ میرے صحابہ میری جو حدیثیں سنیں وہ ان کے دماغ میں پوری طرح محفوظ رہیں۔
حضرت امام شافعی کا زیادہ صحیح قول بھی یہی ہے لیکن حضرت امام احمد کا مسلک یہ ہے کہ یہ فسخ ہے اور حضرت امام شافعی کا بھی ایک قول یہی ہے اگر میاں بیوی کے باہمی اختلاف کی بنیاد شوہر کی زیادتی و سرکشی ہو اور شوہر کی اس زیادتی و سرکشی کی وجہ سے بیوی خلع چاہتی ہو تو اس صورت میں شوہر کے لیے یہ مکروہ ہے کہ وہ خلع کے معاوضہ کے طور پر کوئی چیز مثلا روپیہ وغیرہ لے اور اگر میاں بیوی کے باہمی اختلاف کی بنیاد بیوی کی نافرمانی و سرکشی ہو یعنی بیوی کی نافرمانی و بد اطواری کی وجہ سے خلع کی نوبت آئی ہو تو اس صورت میں شوہر کے لیے یہ مکروہ ہے کہ وہ اس خلع کے عوض میں اس قدر رقم لے کہ اس نے عورت کے مہر میں جو رقم دی ہے۔
حضرت نوح علیہ السلام نے اپنی جس لغزش کا ذکر کیا، اس کا حاصل یہ ہے کہ حضرت نوح کو مسلسل جھٹلانے اور اللہ تعالی کے احکام کی نافرمانی کی سزا میں دنیا والوں پر پانی کا عذاب نازل ہوا اور تمام روئے زمین پر ہلاکت خیز پانی ہی پانی پھیل گیا تو اللہ تعالی کے حکم سے حضرت نوح علیہ السلام نے اپنے گھر والوں اور اپنے ماننے والوں کی ایک مختصر تعداد کو لے کر ایک کشتی میں بیٹھ گئے تاکہ وہ سب طوفانی سیلاب کی ہلاکت خیزی سے محفوظ رہیں، اس وقت انہوں نے اپنے بیٹے کو جو کافروں کے ساتھ تھا، بلایا اور کہا کہ کافروں کے ساتھ وہ بھی غرق ہوگیا، اس موقع پر حضرت نوح علیہ السلام نے اپنے اس بیٹے کے حق میں غرقابی سے نجات کی دعا مانگی تھے اور بارگاہ رب العزت میں یوں عرض کیا تھا۔
درمختار میں لکھا ہے کہ (مذکورہ بالا مسئلہ میں) زیادہ صحیح بات یہ ہے کہ اس طرح کی قسم کھانے والا (اس قسم کے برخلاف عمل کرنے کی صورت میں کافر نہیں ہو جاتا خواہ وہ اس طرح کا تعلق گزرے ہوئے زمانہ سے ہو یا آنے والے زمانہ سے ہو بشرطیکہ وہ اس طرح کہنے کے بارے میں قسم ہی کا اعتقاد رکھتا ہو لیکن اگر وہ اس قسم کے ہونے سے لا علم ہو اور اس اعتقاد کے ساتھ یہ الفاظ ادا کرے کہ اس طرح کہنے والا اپنی بات کو جھوٹا ہونے کی صورت میں کافر ہو جاتا ہے تو خواہ وہ اس بات کا تعلق گزرے ہوئے زمانہ سے ہو یا آنے والے زمانہ میں کسی شرط کے پورا ہونے کے ساتھ وہ دونوں ہی صورتوں میں کفر کو خود برضا ورغبت اختیار کر نے کی وجہ سے کافر ہو جائے گا۔
رہی یہ بات کہ دنیا و آخرت کی بھلائی کا تعلق کن چیزوں سے ہے تو آخرت کی بھلائی یہ ہے کہ نیک اعمال اور اچھے احوال کی سعادت نصیب ہو، خاتمہ بخیر ہو قبر کی سختیوں قیامت کے دن کی باز پرسی اور دوزخ کے عذاب سے نجات حاصل ہو اپنے اعمال صالحہ کے سبب سے اللہ تعالی کے فضل سے جنت میں اعلی درجات میں اور خدا اور خدا کے رسول کی خوشنودی حاصل ہو اسی طرح دنیا کی بھلائی یہ ہے کہ عزت و آبرو اور نیک نامی و خوش حالی کی زندگی نصیب ہو اور مال دولت اور اسباب و راحت حاصل ہو اچھے احوال و کردار کے حامل اہل خانہ اور صالح و فرمانبردار اولاد کی نعمت ملے اور یہ سب چیزیں آخرت کا وسیلہ بنیں جو مسلمان دنیا و آخرت کی ان نعمتوں اور بھلائیوں کو اپنے لیے چاہتا ہے۔
سو وہ بجلی کے کام آ ہی گیا سن مآل سوز الفت جب یہ نام آ ہی گیا شمع آخر جل بجھی پروانہ کام آ ہی گیا طالب دیدار کا اصرار کام آ ہی گیا سامنے کوئی بحسن انتظام آ ہی گیا ہم نہ کہتے تھے کہ صبح شام کے وعدے نہ کر اک مریض غم قریب صبح شام آ ہی گیا کوشش منزل سے تو اچھی رہی دیوانگی چلتے پھرتے ان سے ملنے کا مقام آ ہی گیا راز الفت مرنے والے نے چھپایا تو بہت دم نکلتے وقت لب پر ان کا نام آ ہی گیا کر دیا مشہور پردے میں تجھے زحمت نہ دی آج کا ہونا ہمارا تیرے کام آ ہی گیا جب اٹھا ساقی تو واعظ کی نہ کچھ بھی چل سکی میری قسمت کی طرح گردش میں جام آ ہی گیا حسن کو بھی عشق کی ضد رکھنی پڑتی ہے۔
سورۃ الطلاق اللہ کے نام سے شروع جو نہایت مہربان رحم والا (1) اے نبی جب تم لوگ عورتوں کو طلاق دو تو ان کی عدت کے وقت پر انہیں طلاق دو اور عدت کا شمار رکھو اور اپنے رب اللہ سے ڈرو، عدت میں انہیں ان کے گھروں سے نہ نکالو اور نہ وہ آپ نکلیں مگر یہ کہ کوئی صریح بے حیائی کی بات لائیں اور یہ اللہ کی حدیں ہیں، اور جو اللہ کی حدوں سے آگے بڑھا بیشک اس نے اپنی جان پر ظلم کیا، تمہیں نہیں معلوم شاید اللہ اس کے بعد کوئی نیا حکم بھیجے (2) تو جب وہ اپنی میعاد تک پہنچنے کو ہوں تو انہیں بھلائی کے ساتھ روک لو یا بھلائی کے ساتھ جدا کرو اور اپنے میں دو ثقہ کو گواہ کر لو اور اللہ کے لیے گواہی قائم کرو اس سے نصیحت فرمائی جاتی ہے۔
سیدنا حذیفہؓ سے ہی روایت ہے، کہتے ہیں کہ میں نے رسول اللہﷺ کو یہ فرماتے ہوئے سنا:" ( پہلے لوگوں میں سے ) ایک شخص مرنے لگا تو جب اپنی زندگی سے نا امید ہو گیا تو اپنے گھر والوں کو یہ وصیت کی کہ جب میں مر جاؤں تو بہت ساری لکڑیاں اکٹھا کرنا، پھر آگ سلگانا ( مجھے اس میں ڈال دینا ) جب آگ میرا گوشت کھا کر ہڈی تک پہنچ جائے اور ہڈی بھی جل کر کوئلہ ہو جائے تو ہڈیاں لے کر خوب پیسنا پھر جس دن زور کی ہوا چلے دیکھتے رہنا، اس دن وہ راکھ دریا میں اڑا دینا ( کچھ ہوا میں پھیل جائے اور کچھ سمند رمیں ) اس کے گھر والوں نے ایسا ہی کیا تو اللہ تعالی نے اس کا سارا بدن اکٹھا کر لیا اور اس سے فرمایا :"تو نے ایسا کیوں کیا؟
علماء نے لکھا ہے کہ یہاں یہ احتمال ہے کہ اس شب میں آسمان پر تمام انبیاء کو جمع کرنے کے بجائے ان چند مخصوص انبیاء کو جمع کرنا کافی سمجھا گیا ہو، وہیں یہ احتمال بھی ہے کہ باقی انبیاء بھی جمع کئے گئے ہوں اور اس موقع پر وہ سب اپنی اپنی حیثیت اور درجہ کے مطابق یہاں یہ احتمال ہے کہ اس شب میں آسمان پر ابنیاء کو جمع کرنے کے بجائے ان چند مخصوص انبیاء کو جمع کرنا کافی سمجھا گیا ہو، وہیں یہ احتمال بھی ہے کہ باقی تمام انبیاء بھی جمع کئے گئے ہوں اور اس موقع پر وہ سب اپنی اپنی حیثیت اور درجہ کے مطابق مقامات پر آسمانوں میں موجود ہوں لیکن ذکر میں صرف ان مخصوص ومشہور ابنیاء کے اسماء پر اکتفاء کیا گیا ہو اور باقی انبیاء کے ذکر کی ضرورت ہی نہ سمجھی گئی ہو۔
عمرو بن عثمان، محمد بن حرب، زبیدی، عیاش بن ازرق، ابن وہب، یونس، مخلد بن خالد، ابراہیم بن خالد، حضرت ابو ہریرہ رضی اللہ عنہ سے روایت ہے کہ نماز کھڑی ہوئی لوگوں نے صفیں باندھ لیں اتنے میں رسول اللہ صلی اللہ علیہ و آلہ و سلم نکلے جب آپ صلی اللہ علیہ و آلہ و سلم اپنے (مصلے) مقام پر کھڑے ہو گئے تو آپ صلی اللہ علیہ و آلہ و سلم کو یاد آیا کہ آپ صلی اللہ علیہ و آلہ و سلم نے غسل نہیں کیا ہے تو آپ صلی اللہ علیہ و آلہ و سلم نے لوگوں سے فرمایا کہ اپنی جگہ جمے رہو پھر آپ صلی اللہ علیہ و آلہ و سلم گھر میں تشریف لے گئے اور اس حال میں تشریف لائے کہ آپ صلی اللہ علیہ و آلہ و سلم کے سر مبارک سے پانی ٹپک رہا تھا۔
غرضیکہ ان حکمرانوں اور بادشاہ کی وجہ سے روئے زمین پر فتنہ وفساد روز افزوں ہوتا گیا خود غرضی، موقع پرستی، بدانتظامی، اور عام بدامنی وانتشار کو پھلنے پھولنے کا موقع ملا، یہاں تک کہ تاریخ ایسے حکمرانوں کے سیاہ کارناموں سے شرمسار ہے جو مسلمان ہوتے ہوئے ان شہرووں کو تاراج کرنے اور وہاں کے لوگوں کا قتل عام کا باعث بنے، جہاں بڑے بڑے اولیاء، صلحاء اور مشایخ تھے، جہاں کمزور اور ضعیف لوگ بچے اور عورتیں تھیں، اور جن کو قتل کرانے کے لئے کوئی وجہ جواز نہیں تھی، مزید ستم یہ کہ اس شہر کے لوگ ملت حنیفہ سے تعلق رکھتے تھے، اور اہل سنت والجماعت میں شامل تھے اور ان کا قتل عام کرنے والے مدعی سلطنت اس بات کا اظہار کرتے تھے کہ ہم دین وشریعت کے حامی و مددگار ہیں، اور اہل علم وبزرگان دین کی تعظیم کرتے ہیں۔
فرما دیجئے کہ اﷲ تمہیں (بغیر اولاد اور بغیر والدین کے فوت ہونے والے) کلالہ (کی وراثت) کے بارے میں یہ حکم دیتا ہے کہ اگر کوئی ایسا شخص فوت ہو جائے جو بے اولاد ہو مگر اس کی ایک بہن ہو تو اس کے لئے اس (مال) کا آدھا (حصہ) ہے جو اس نے چھوڑا ہے، اور (اگر اس کے برعکس بہن کلالہ ہو تو اس کے مرنے کی صورت میں اس کا) بھائی اس (بہن) کا وارث (کامل) ہوگا اگر اس (بہن) کی کوئی اولاد نہ ہو، پھر اگر (کلالہ بھائی کی موت پر) دو (بہنیں وارث) ہوں تو ان کے لئے اس (مال) کا دو تہائی (حصہ) ہے جو اس نے چھوڑا ہے، اور اگر (بصورت کلالہ مرحوم کے) چند بھائی بہن مرد (بھی) اور عورتیں (بھی وارث) ہوں تو پھر (ہر) ایک مرد کا (حصہ) دو عورتوں کے حصہ کے برابر ہوگا۔
مثلا بلا ضرورت دور دراز کے علاقوں میں مکانات بنوانا، مکانات میں بے ضرورت تعمیر و ترمیم کر کے ان کو وسیع کرنا اور ان کی نار وا آرائش و زیبائش کرنا اور اس کی خاطر مال خرچ کرنا جہاں جس قدر خرچ کرنے کی ضرورت ہو وہاں اس سے زائدخرچ کرنا، محض نفس و طبعیت کے حظ اور مزہ لذت حاصل کرنے کے لیے حد اعتدال سے زیادہ اچھے اچھے کھانے کھانا بڑائی جتانے اور اپنے کو برتر ثابت کرنے کے لے اعلی پوشاک پہننا اور اپنی شان و شوکت کو ظاہر کرنے کے لیے اونچے درجہ کی طرف معاشرت اختیار کرنا اور ان سب صورتوں میں فقراء مساکین اور مفلس وقلاش لوگوں کی ضروریات سے صرف نظر کرنا اور ان کی خستہ حالی و محتاجگی کی قطعا کوئی رعایت نہ کرنا جیسا کہ خالص دنیا دار اور فضول خرچ کرنے والوں کا شیواہ ہے۔
مزدور کو اس کی مزدوری دینے میں تاخیر نہ کرو اور حضرت عبداللہ بن عمر راوی ہیں کہ رسول کریم صلی اللہ علیہ و سلم نے فرمایا مزدور کو اس کی مزدوری اس کا پسینہ خشک ہونے سے پہلے دے دو یعنی جب مزدور اپنا کام پورا کر چکے تو اس کی مزدوری فورا دے دو اس میں تاخیر نہ کرو (ابن ماجہ) ٭٭ اور حضرت حسین بن علی کہتے ہیں کہ رسول کریم صلی اللہ علیہ و سلم نے سائل کے بارے میں فرمایا کہ وہ بہرصورت دئیے جانے کا مستحق ہے اگرچہ گھوڑے پر آئے (احمد ابو داؤد) اور مصابیح میں کہا گیا ہے کہ یہ حدیث مرسل ہے) تشریح اس ارشاد گرامی کا مقصد یہ تعلیم دینا ہے کہ سائل کو خالی ہاتھ واپس نہ کرنا چاہئے اگرچہ وہ گھوڑے پر چڑھ کر بھی مانگنے آئے تو اس کا سوال پورا کیا جائے۔
مسدد، عیسی بن یونس، ہشام بن غاز، عمرو بن شعیب، حضرت عبداللہ بن عمر وبن العاص سے روایت ہے کہ ہم رسول اللہ صلی اللہ علیہ و آلہ و سلم کے ساتھ اذاخر کی گھاٹی سے اترے نماز کا وقت ہوا تو آپ صلی اللہ علیہ و آلہ و سلم نے ایک دیوار کو قبلہ بنایا اور اس کی طرف رخ کر کے نماز پڑھی اور ہم آپ صلی اللہ علیہ و آلہ و سلم کے پیچھے (نماز پڑھ رہے تھے) اتنے میں ایک چوپایہ آیا جو آپ صلی اللہ علیہ و آلہ و سلم کے سامنے سے گزرنے لگا مگر آپ صلی اللہ علیہ و آلہ و سلم اس کو روکے رہے یہاں تک کہ آپ صلی اللہ علیہ و آلہ و سلم نے اپنے شکم مبارک کو دیوار سے لگا دیا (تا کہ وہ گزر نہ سکے) آخر کار وہ پیچھے سے چلا گیا۔
موت کی آرزو نہ کرو حضرت ابوہریرہ رضی اللہ عنہ راوی ہیں کہ رسول کریم صلی اللہ علیہ و آلہ و سلم نے فرمایا تم میں سے کوئی شخص موت کی آرزو نہ کرے (کیونکہ) اگر وہ (یعنی موت کی آرزو کرنے والا) نیکو کار ہے تو ہو سکتا ہے کہ (اس کی عمر دراز ہونے کی وجہ سے) اس کے نیک اعمال میں زیادتی ہو جائے اور اگر بدکار ہے تو ہو سکتا ہے کہ وہ (توبہ کر کے اور لوگوں کے حقوق ادا کر کے) اللہ رب العزت کی رضا و خوشنودی حاصل کر لے (بخاری) ٭٭ حضرت ابوہریرہ رضی اللہ عنہ راوی ہیں کہ رسول کریم صلی اللہ علیہ و آلہ و سلم نے فرمایا تم میں سے کوئی شخص نہ (تو دل سے) موت کی آرزو کرے اور (زبان سے) موت کی دعا مانگے قبل اس کے کہ اس کی موت آئے۔
نماز عصر کی آخری وقت سے متعلق یوسف بن واضح، قدامۃ یعنی ابن شہاب، برد، عطاء بن ابو رباح، جابر بن عبداللہ سے روایت ہے کہ حضرت جبرائیل حضرت رسول کریم صلی اللہ علیہ و آلہ و سلم کی خدمت میں اوقات نماز کے بتلانے کے واسطے تشریف لائے تو حضرت جبرائیل آگے ہو گئے اور حضرت رسول کریم صلی اللہ علیہ و آلہ و سلم ان کے پیچھے ہو گئے تو انہوں نے نماز ظہر کی امامت فرمائی جس وقت سورج غروب ہو گیا پھر حضرت جبرائیل تشریف لائے جس وقت ہر ایک چیز کا سایہ اس کے برابر ہو گیا (علاوہ سایہ اصلی کے ) اور اسی طریقہ سے کیا یعنی حضرت جبرائیل آگے کی جانب بڑھ گئے اور حضرت رسول کریم صلی اللہ علیہ و آلہ و سلم ان کے پیچھے کی طرف ہو گئے تو حضرت جبرائیل نے عصر کی نماز پڑھی۔
واضح رہے کہ بعض حضرات نے حضرت اسماء رضی اللہ تعالی عنہا کے ان الفاظ یا رسول اللہ صلی اللہ علیہ وسلم آپ (صلی اللہ علیہ وسلم) نے تو ہمارے دل نکال لئے الخ " کے یہ معنی بیان کے ہیں کہ دجال سے ہمارا تو واسطہ بھی نہیں پڑا ہے، اس کا صرف ذکر ہی سن کر ہمارا یہ عالم ہے کہ ہم روٹی پکانے کے لئے آٹا گوندھتے ہیں اور جونہی دجال کی ان باتوں کا خیال آجاتا ہے جو آپ صلی اللہ علیہ وسلم نے ذکر فرمائی ہیں اور جو ہمارا دل نکالنے لگتی ہیں تو خوف و دہشت اور فکر وصدمہ کی وجہ سے ہم روٹی پکانا چھوڑ دیتے ہیں اور بھوکے رہ جاتے ہیں، تو آخر ان لوگوں کا کیا حال ہوگا جو اس زمانہ کے سخت ترین حالت سے دوچار ہوں گے اور جن کا واسطہ دجال سے پڑے گا۔
وجّھت وجْھی للّذی فطر السّموات والْأرْض حنیفا مسْلما وما أنا منْ الْمشْرکین إنّ صلاتی ونسکی ومحْیای ومماتی للّہ ربّ الْعالمین لا شریک لہ وبذلک أمرْت وأنا أوّل الْمسْلمین اللّھمّ أنْت الْملک لا إلہ لی إلّا أنْت أنْت ربّی وأنا عبْدک ظلمْت نفْسی واعْترفْت بذنْبی فاغْفرْ لی ذنوبی جمیعا إنّہ لا یغْفر الذّنوب إلّا أنْت واھدنی لأحْسن الْأخْلاق لا یھدی لأحْسنھا إلّا أنْت واصْرفْ عنّی سیّئھا لا یصْرف سیّئھا إلّا أنْت لبّیْک وسعْدیْک والْخیْر کلّہ فی یدیْک والشّرّ لیْس إلیْک أنا بک وإلیْک تبارکْت وتعالیْت أسْتغْفرک وأتوب إلیْک اور جب رکوع کرتے تو یہ دعا پڑھتے اللّہمّ لک رکعْت وبک آمنْت ولک أسْلمْت خشع لک سمْعی وبصری ومخّی وعظامی وعصبی اور جب (رکوع سے) سر اٹھاتے تو یہ پڑھتے سمع اللّہ لمنْ حمدہ ربّنا ولک الْحمْد ملْئ السّموات والْأرْض وملْئ ما بیْنھما وملْئ ما شئْت منْ شیْئ بعْد اور جب سجدہ میں جاتے تو یہ دعا پڑھتے۔
وہ اعرابی لوٹ کر حضرت علی کرم اللہ وجہہ کے پاس آیا اور آنحضرت صلی اللہ علیہ وسلم کا جواب ان کو بتایا، حضرت علی کرم اللہ وجہہ نے اس سے کہا کہ اب پھر جاؤ اور آنحضرت صلی اللہ علیہ وسلم سے حضرت عمر فاروق رضی اللہ تعالی عنہ کے بعد کے بارے میں پوچھو چنانچہ اعرابی نے آنحضرت صلی اللہ علیہ وسلم کی خدمت میں حاضر ہو کر حضرت عمر فاروق رضی اللہ تعالی عنہ کے بعد کے بارے میں پوچھا تو آپ صلی اللہ علیہ وسلم نے فرمایا کہ : عثمان تمہیں قیمت ادا کریں گے، اعرابی نے آکر یہ جواب بتایا تو حضرت علی کرم اللہ وجہہ نے اس سے کہا کہ اب جا کر یہ پوچھو کہ اگر میں عثمان غنی رضی اللہ تعالی عنہ کے پاس ان کے انتقال کے بعد آیا تو پھر قیمت کی ادائیگی کون کرے گا؟
وہ دوسرے لوگوں پر غالب رہتے ہیں اور دوسرے شہروں کو فتح کرتے ہیں، چنانچہ تاریخی طور پر اس عظیم الشان شہر کی یہ خصوصیت ثابت ہے کہ مدینہ میں آ کر بسنے والے دوسروں پر غالب اور بیشتر شہروں کے فاتح رہے ہیں، پہلے قوم عمالقہ آ کر شہر میں آباد ہوئی اس نے غلبہ حاصل کیا اور کتنے ہی شہروں اور علاقوں کو فتح کیا، پھر یہود آئے تو وہ عمالقہ پر غالب ہوئے پھر انصار پہنچے تو انہوں نے یہودیوں پر اپنا اقتدار قائم کیا، یہاں تک کہ جب سرکار دو عالم صلی اللہ علیہ و آلہ و سلم اور مہاجرین کرام رضی اللہ عنہم نے اس شہر کو اپنا مسکن بنایا تو ان کو جس طرح غلبہ حاصل ہوا اور جس طرح انہوں نے مشرق سے لے کر مغرب تک پورے عالم کو اپنے زیر اثر کیا وہ سامنے کی بات ہے۔
وہ میں بھول گیا اور (ابوبرزہ رضی اللہ تعالی عنہ کہتے تھے کہ عشاء کی نماز جسے تم عتمہ کہتے ہو رسول اللہ صلی اللہ علیہ و سلم تاخیر سے پڑھنے کو بہتر سمجھتے تھے اور عشاء کی نماز سے پہلے سونے اور عشاء کی نماز کے بعد (دنیاوی) باتیں کرنے کو آپ صلی اللہ علیہ و سلم مکروہ سمجھتے تھے اور صبح کو نماز ایسے وقت پڑھ (کر فارغ ہو) لیتے تھے کہ ہر آدمی اپنے پاس بیٹھنے والے کو پہچان لیتا تھا اور (نماز میں ) ساٹھ آیتوں سے لے کر سو آیتوں تک پڑھ لیا کرتے تھے، ایک روایت کے الفاظ یہ ہیں کہ رسول اللہ صلی اللہ علیہ و سلم تہائی رات تک عشاء میں دیر کرنے میں تامل نہ فرماتے تھے اور عشاء کی نماز سے پہلے سونے اور عشاء کی نماز کے بعد باتیں کرنے کو پسند نہیں فرماتے تھے۔
٭٭ سفیان بن وکیع، جریر، منصور، سعد بن عبیدۃ، حضرت براء بن عازب رضی اللہ عنہ کہتے ہیں کہ رسول اللہ صلی اللہ علیہ و سلم نے فرمایا جب تم سونے کے لئے بستر پر جانے کا ارادہ کرو تو جس طرح نماز کے لئے وضو کرتے ہو اسی طرح وضو کرو پھر اپنی دائیں کروٹ پر لیٹو اور یہ دعا پڑھو اللّہمّ أسْلمْت وجْہی إلیْک وفوّضْت أمْری إلیْک وألْجأْت ظہْری إلیْک رغْبۃ ورہْبۃ إلیْک لا ملْجأ ولا منْجا منْک إلّا إلیْک آمنْت بکتابک الّذی أنْزلْت ونبیّک الّذی أرْسلْت فإنْ متّ فی لیْلتک متّ علی الْفطْرۃ قال فرددْتہنّ لأسْتذْکرہ فقلْت آمنْت برسولک الّذی أرْسلْت فقال قلْ آمنْت بنبیّک الّذی أرْسلْت (یعنی اے اللہ ! میں نے اپنا چہرہ تیری طرف کیا، اپنا کام تجھ کو سونپا اور تجھ ہی کو امید اور خوف کے وقت اپنا پشت پناہ بنایا اور تیری ہی طرف رجوع کرتا ہوں۔
پس آپ صلی اللہ علیہ و آلہ و سلم اٹھے وضو کیا اور دو رکعتیں پڑھی جس میں قیام رکوع کے برابر تھا اور رکوع سجدہ کے برابر، اس کے بعد آپ صلی اللہ علیہ و آلہ و سلم سو رہے پھر جاگے اور وضو کیا اور مسواک کی پھر سورہ آل عمران کی پانچ آیتیں پڑھی إنّ فی خلْق السّموات والْأرْض واخْتلاف اللّیْل والنّہار الخ پھر ایسا ہی کرتے رہے یہاں تک کہ دس رکعتیں کیں پھر کھڑے ہوئے اور وتر کی ایک رکعت پڑھی تب ہی مؤذن نے اذان، آپ صلی اللہ علیہ و آلہ و سلم کھڑے ہوئے جب مؤذن اذان دے چکا تو آپ صلی اللہ علیہ و آلہ و سلم دو مختصر سی رکعتیں پڑھ کر بیٹھ رہے اس کی بعد صبح کی نماز پڑھی ابو داؤد نے کہا کہ ابن بشار کی حدیث کا بعض حصہ مجھ پر مخفی رہا۔
پہلے آپ نے دونوں ہاتھ اٹھا کر اللہ سے دعا کی پھر سجدے میں گر پڑے اور کافی دیر تک سجدہ ہی میں رہے پھر آپ کھڑے ہوئے اور پھر ہاتھ اٹھا کر دعا کی اور دوبارہ پھر سجدہ میں چلے گئے اور بہت دیر تک سجدہ میں رہے اور پھر کھڑے ہوئے اور کچھ دیر تک ہاتھ اٹھا کر دعا کی اور پھر سجدہ میں چلے گئے احمد نے اس کو تین مرتبہ ذکر کیا رسول اللہ صلی اللہ علیہ و آلہ و سلم نے فرمایا میں نے اللہ سے رحمت طلب کی اور امت کے گناہوں کی بخشش طلب کی تو اللہ تعالی نے ایک تہائی امت مجھے دے دی پس میں نے اپنے رب کا سجدہ شکر ادا کیا پھر میں نے سر اٹھایا اور دوبارہ اپنی امت کے لیے دعا کی تو اللہ تعالی نے مزید ایک تہائی امت مجھے دے دی۔
چنانچہ نبی کریم صلی اللہ علیہ وسلم کو اس بد بخت پر رحم و کرم کرنے کا موقع مل گیا اور آپ نے اس کے عہد و پیمان کی بنیاد پر اس کو رہا کر دیا لیکن اس کی ازلی شفاعت و بد بختی نے اس کو چین سے نہیں بیٹھنے دیا اور وہ اپنی قوم میں پہنچ کر پہلی روش پر چلنے لگا یہاں تک کہ اللہ نے اس کو دوبارہ جنگ احد کے موقع پر قیدی کی حثییت سے بارگاہ رسالت میں پہنچا دیا اس نے اس مرتبہ بھی وہی عہد و پیمان کا حربہ استعمال کیا اور اظہار ندامت و عفو خواہی کے ساتھ امان چاہنے لگا اور آئندہ اپنی ان حرکتوں سے باز رہنے کا عہد و پیمان کیا لیکن نبی کریم صلی اللہ علیہ وسلم نے اس کو معاف نہیں کیا اور اس کو جہنم رسید کر دینے کا حکم فرمایا۔
کا مطلب یہ ہے کہ نفل روزہ رکھنے والا خود مختار ہے کہ ابتدا چاہے تو روزہ رکھے یعنی روزہ کی نیت کرے، چاہے افطار کرے یعنی روزہ نہ رکھنے کو اختیار کرے، یا پھر اس کا مطلب یہ ہو گا کہ نفل روزہ رکھنے والا روزہ رکھنے کے بعد بھی مختار ہے کہ چاہے تو اپنا روزہ پورا کرے چاہے تو توڑ ڈالے، اس صورت میں اس کی تاویل یہ ہو گی کہ نفل روزہ دار کو اس بات کا اختیار ہے کہ اگر اس کے پیش نظر کوئی مصلحت ہو مثلا کوئی شخص اس کی ضیافت کرے یا کسی جماعت کے پاس جائے جس کے بارہ میں یہ معلوم ہو کہ اگر روزہ توڑ کر ان کے ساتھ کھانے پینے میں شریک نہیں ہو گا تو لوگ وحشت و پریشانی میں مبتلا ہو جائیں گے تو اس صورت میں وہ روزہ توڑ سکتا ہے۔
کا مطلب یہ ہے کہ نفل روزہ رکھنے والا خود مختار ہے کہ ابتدا چاہے تو روزہ رکھے یعنی روزہ کی نیت کرے، چاہے افطار کرے یعنی روزہ نہ رکھنے کو اختیار کرے، یا پھر اس کا مطلب یہ ہو گا کہ نفل روزہ رکھنے والا روزہ رکھنے کے بعد بھی مختار ہے کہ چاہے تو اپنا روزہ پورا کرے چاہے تو توڑ ڈالے، اس صورت میں اس کی تاویل یہ ہو گی کہ نفل روزہ دار کو اس بات کا اختیار ہے کہ اگر اس کے پیش نظر کوئی مصلحت ہو مثلا کوئی شخص اس کی ضیافت کرے یا کسی جماعت کے پاس جائے جس کے بارے میں یہ معلوم ہو کہ اگر روزہ توڑ کر ان کے ساتھ کھانے پینے میں شریک نہیں ہو گا تو لوگ وحشت و پریشانی میں مبتلا ہو جائیں گے تو اس صورت میں وہ روزہ توڑ سکتا ہے۔
کب تلک الم کشو اٹھو کہ آفتاب سر پہ آگیا کب تک بیٹھے ہاتھ ملیں چل ساتھی کہیں‌اور چلیں اب کس گھاٹ پہ باندھیں ناؤ اب یہ طوفاں کسیے ٹلیں اب یہ مانگیں کون بھرے اب یہ پودے کیسے پھلیں جگ جگ جئیں مرے ساتھی جلنے والے اور جلیں تجھ کو چین ملے ناصر تیرے دکھ گیتوں میں ڈھلیں ایک نگر میں ایسا دیکھا دن بھی جہاں اندھیر پچھلے پہر یوں چلے اندھیری جیسے گرجیں شیر ہوا چلی تو پنکھ پنکھیرو بستی چھوڑ گئے سونی رہ گئی کنگنی، خالی ہوئےمنڈیر بچپن میں بھی وہی کھلاڑی بناہے اپنا میت جس نے اونچی ڈال سے توڑے زرد سنہری بیر یارو تم تو ایک ڈگر پر ہار کے بیٹھ گئے ہم نے تپتی دھوپ میں کاٹے کڑے کوس کے پھیر اب تواس دیس میں یوں آیا سیلاب کب کی کھڑی حویلیاں پل میں ہوگئیں ڈھیر کل جنہیں زندگی تھی۔
کسی شخص کی ناک میں دماغ سے اتر کر بلغم آ جائے اور وہ اس کو چڑھا جائے یا نگل جائے جیسا کہ اکثر بے تمیز اور کثیف الطبع لوگ کرتے ہیں تو روزہ نہیں ٹوٹتا، کسی کے منہ سے لعاب نکلے اور وہ منقطع نہ ہو بلکہ مثل تار کے لٹک کر ٹھوڑی تک پہنچ جائے اور پھر وہ اس لعاب کو اوپر کھینچ کر نگل جائے تو روزہ نہیں ٹوٹتا، ہاں اگر لعاب لٹکتا نہ بلکہ منقطع ہو کر گر جائے، اور پھر وہ اسے منہ میں ڈال لے تو روزہ جاتا رہے گا، منہ بھر بلغم نگل جانے سے امام ابویوسف کے نزدیک روزہ جاتا رہتا ہے مگر امام اعظم کے نزدیک اس سے روزہ نہیں جاتا امام شافعی کے نزدیک جب کہ بلغم وغیرہ کے تھوک دینے پر قادر ہو اور اس کے باوجود نگل جائے تو روزہ فاسد ہو جاتا ہے۔
کچھ دوانے سے 48 خرمن امید نذر آہ سوزاں ہو گیا جان سے جانا ہمیں یوں کہیے آسا ں ہو گیا ہو گیا دل کو تعلق آپ سے ہاں ہو گیا درد جان ناتواں خود اپنا درماں ہو گیا عشق ہم کو ضامن عرفان یزداں ہو گیا بڑھ گیا جب کفر حد سے اصل ایماں ہو گیا تیرے آتے ہی عجب کیا صورت دل ہو گئی شہر یہ ایسا بسا بستے ہی ویراں ہو گیا گھر ہمارا لٹ گیا اچھا ہوا! اچھا ہوا! بے سرو ساماں ہوئے جینے کا ساماں ہو گیا آرزوئے وصل، شوق دید، امید وفا! ان کا جانا تھا کہ دل شہر خموشاں ہو گیا شکریہ! اے جذبۂ خوش کام تیرا شکریہ! ہر تصور صورت تصویر جاناں ہو گیا الجھنیں ا س زندگی کی درد سر ہو کر رہیں ان کا سلجھانا خم زلف پریشاں ہو گیا مدتوں تک نا مراد آگہی تھا۔
کہ آنحضرت صلی اللہ علیہ وسلم نے یا تو پہلا جملہ (ان یشق عصاکم) ( ارشاد فرمایا تھا یا یہ جملہ ارشاد فرمایا تھا، لیکن یہ بھی احتمال ہے کہ دونوں ہی جملے آنحضرت صلی اللہ علیہ وسلم نے ارشاد فرمائے تھے، اس صورت میں پہلے جملہ کو دنیاوی امور یعنی مسلمانوں کی سیاسی طاقت میں انتشار پیدا کرنے پر محمول کیا جائے اور دوسرے جملہ کو دینی احکام یعنی مسلمانوں کی زندگی اور ان کے مذہبی معاملات میں فتنہ پردازی پر محمول کیا جائے اور حضرت عبداللہ ابن عمر راوی ہیں کہ رسول کریم صلی اللہ علیہ وسلم نے فرمایا " جس شخص نے امام سے بیعت کی بایں طور کہ اس کو اپنا ہاتھ دے کر اطاعت وفرمانبرداری کرے اور پھر اگر کوئی دوسرا شخص اپنی امامت کا اعلان کر دے اور اپنے امام کے خلاف بغاوت کرے تو اس کی گردن اڑا دو۔
کہ صحت و سلامتی کی راہ یہی ہے، یہ لوگ اپنے کئے کرائے کا نتیجہ و انجام بہرحال بھگت کر رہیں گے، پس ہر بندہ مومن کو چاہیے کہ ہمیشہ عفو و درگزر ہی سے کام لے، نیکی اور خیر کی تعلیم و تلقین کرتا رہے، اور جاہلوں سے الجھنے سے بچتا رہے، اور بھروسہ اپنے خالق و مالک ہی پر رکھے، وباللہ التوفیق لمایحبّ ویرید، وعلی مایحبّ ویرید، . سو اس سے شیاطین اور ان کے شرور و فتن سے اللہ کی پناہ مانگنے کی تعلیم و تلقین فرمائی گئی ہے، کہ ان کے شرور و فتن سے بچنے کا صرف یہی طریقہ ہے، کہ اللہ کی پناہ مانگی جائے کہ وہی قادر مطلق سمیع و علیم ہے اور وہی اپنے بندوں کی دعا و پکار کو سنتا اور قبول فرماتا ہے، اور وہی بندوں کو شیاطین کے شرور و فتن سے بچا سکتا ہے۔
گویا مہندی کا گدلا پانی اس کے پاس کے کھجوروں کے درخت شیطانوں کے سر جیسے تھے، میں نے کہا بھی کہ یا رسول اللہ صلی اللہ علیہ و سلم انسے بدلہ لینے چائے آپ نے فرمایا الحمد اللہ اللہ تعالی نے مجھے تو شفا دے دی اور میں لوگوں میں برائی پھیلانا پسند نہیں کرتا، دوسری روایت میں یہ بھی ہے کہ ایک کام کرتے نہ تھے اور اس کے اثر سے یہ معلوم ہوتا تھا کہ گویا میں کر چکا ہوں اور یہ بھی ہے کہ اس کنوئیں کو آپ کے حم سے بند کر دیا گیا، یہ بھی مروی ہے کہ چھ مہینے تک آپ کی یہی حالت رہی، تفسیر ثعلبی میں حضرت ابن عباس اور حضرت ام المومنین عائشہ رضی اللہ تعالی عنہا سے مروی ہے کہ یہود کا ایک بچہ نبی صلی اللہ علیہ و سلم کی خدمت کیا کرتا تھا۔
ہجر والوں سے، آئینہ گفتگو نہیں کرتا *** میرے بس میں ہو تو کبھی کہیں کوئی شہر ایسا بساؤں میں جہاں فاختاؤں کی پھڑپھڑاہٹ سے نغمۂ راز حیات میں جھنجھناتی سانسوں کی جھانجھریں جو چھنک اٹھیں تو دھنک کے رنگوں میں بھیگ جائیں حواس تک جہاں چاند ماند نہ ہو کبھی، جہاں چاندنی کی ردا بنے میری بانجھ دھرتی کے باسیوں کا لباس تک جہاں صرف حکم یقیں چلے، جہاں بے نشاں ہو قیاس تک جہاں آدمیت کے نطق و لب پہ، نہ شہر یار کا خوف ہو جہاں سرسرائے نہ آدمی کی رگوں میں کوئی ہراس تک جہاں وہم ہو نہ دلوں میں وہم کا سہم ہو جہاں سچ کو سچ سے ہو واسطہ جہاں جگنو کو ہوا دکھاتی ہو راستہ جہاں خوشبوؤں سے بدلتی رت کو حسد نہ ہو جہاں پستیوں سے بلندیوں کو بھی قد نہ ہو جہاں خواب آنکھوں میں جگمگائیں تو۔
یاد رکھو کہ اگر تم نے مباہلہ کے لئے قدم بڑھایا تو تمہارا ستیاناس ہو جائے گا، پس یا تو تم اسی دین کو قبول کر لو اور اگر کسی طرح نہیں ماننا چاہتے ہو اور اپنے دین پر اور حضرت عیسی کے متعلق اپنے ہی خیالات پر قائم رہنا چاہتے ہو تو آپ سے صلح کر لو اور اپنے وطن کو لوٹ جاؤ، چنانچہ یہ لوگ صلاح مشورہ کر کے پھر دربار نبوی میں حاضر ہوئے اور کہنے لگے اے ابوالقاسم (صلی اللہ علیہ و سلم) ہم آپ سے ملاعنہ کرنے کے لئے تیار نہیں آپ اپنے دین پر رہئے اور ہم اپنے خیالات پر ہیں لیکن آپ ہمارے ساتھ اپنے صحابیوں میں سے کیسی ایسے شخص کو بھیج دیجئے جن سے آپ خوش ہوں کہ وہ ہمارے مالی جھگڑوں کا ہم میں فیصلہ کر دیں آپ لوگ ہماری نظروں میں بہت ہی پسندیدہ ہیں۔
یہ بات بھی واضح کر دینا ضروری ہے کہ حدیث کے لفظ " تعس" کا یہ ترجمہ کہ " ہلاک ہو وہ شخص الخ" اس امر کو ظاہر کرتا ہے کہ حضور صلی اللہ علیہ وآلہ وسلم کے اس ارشاد کی مراد ایسے شخص کے حق میں بد دعا کرنا ہے، چنانچہ مذکورہ ترجمہ کے پیش نظر اور شارحین کی اتباع کی بناء پر نقل کیا گیا ہے اور اگر یہ مراد لیاجائے تو حضور صلی اللہ علیہ وآلہ وسلم نے اس لفظ کے ذریعہ اس شخص کے حق میں بد دعا نہیں فرمائی بلکہ اس بد ترین خصلت کی مذمت اور اس خصلت کو اختیار کرنے والوں کو دنیاوی اور اخروی ذلت وخواری اور ان کے برے انجام کو بطور خبر ظاہر فرمایا تو اس صورت میں ترجمہ یہ ہوگا کہ" ہلاک ہوا وہ شخص الخ" اور یہ مراد بھی حدیث کے مغائر نہیں ہوگی۔
؎ اے لوگو! اللہ تعالی نے جس دن زمین و آسمان پیدا کیے، اسی دن مکہ کو حرمت کی جگہ قرار دیا، پس وہ اس وقت سے برابر حرمت کی جگہ چلا آ رہا ہے اور قیامت تک اسی طرح محرم رہے گا، لہذا کسی بھی ایسے آدمی کے لیے جو اللہ اور یوم آخرت پر ایمان رکھتا ہے، یہ بات جائز نہیں کہ مکہ میں کسی کا خون بہائے یا اس کا کوئی درخت کاٹے، مجھ سے پہلے کسی بھی شخص کے لیے مکہ حلال نہیں ہوا اور نہ میرے بعد آنے والے کسی شخص کے لیے حلال ہو گا، میرے لیے بھی حلال نہیں ہوا، ہاں صرف اس وقت کے لیے محض اس وجہ سے حلال کر دیا گیا کہ اہل مکہ پر اللہ کو اظہار غضب مقصود تھا، سن لو! اس وقت کے بعد اس کی حرمت کل کی طرح پھر لوٹ آئی۔
حضرمی کا قتل رسول اللہ صلی اللہ علیہ و آلہ و سلم نے ایک جماعت کو بھیجا اور اس کا امیر حضرت ابو عبیدہ بن جراح رضی اللہ عنہ کو بنایا جب وہ جانے لگے تو حضور صلی اللہ علیہ و آلہ و سلم سے جدائی کے صدمہ سے رو دئیے آپ نے انہیں روک لیا اور ان کے بدلے حضرت عبد اللہ بن جحش رضی اللہ عنہ کو سردار لشکر مقرر کیا اور انہیں ایک خط لکھ کر دیا اور فرمایا کہ جب تک بطن نخلہ نہ پہنچو اس خط کو نہ پڑھنا اور وہاں پہنچ کر جب اس مضمون کو دیکھو تو ساتھیوں میں سے کسی کو اپنے ساتھ چلنے پر مجبور نہ کرنا چنانچہ حضرت عبد اللہ اس مختصر سی جماعت کو لے کر چلے جب اس مقام پر پہنچے تو فرمان نبی پڑھا اور کہا میں فرمانبرداری کے لئے تیار ہوں۔
ظالموں کیلئے عذاب الہی حضرت ابن مسعود رضی اللہ عنہ فرماتے ہیں کہ ان کفار نے اس مومن کامل کو بے طرح مارا پیٹا اسے گرا کر اس کے پیٹ پر چڑھ بیٹھے وار پیروں سے اسے روندنے لگے یہاں تک کہ اس کی آنتیں اس کے پیچھے کے راستے سے باہر نکل آئیں، اسی وقت اللہ کی طرف سے اسے جنت کی خوشخبری سنآئی گئی، اسے اللہ تعالی نے دنیا کے رنج و غم سے آزاد کر دیا اور امن چین کے ساتھ جنت میں پہنچا دیا ان کی شہادت سے اللہ خوش ہوا جنت ان کیلئے کھول دی گئی اور داخلہ کی اجازت مل گئی، اپنے ثواب و اجر کو عزت و اکرام کو دیکھ کر پھر اس کی زبان سے نکل گیا کاش کہ میری قوم یہ جان لیتی کہ مجھے میرے رب نے بخش دیا اور میرا بڑا ہی اکرام کیا۔
 اور اسے بنی اسرائیل کی طرف رسول بنائے گا اور وہ ان سے کہے گا کہ میں تمھارے پاس تمہارے پروردگار کی طرف سے نشانی لے کر آیا ہوں کہ میں تمہارے لئے مٹی سے پرندہ کی شکل بناؤں گا اور اس میں کچھ دم کر دوں گا تو وہ حکم خدا سے پرندہ بن جائے گا اور میں پیدائشی اندھے اور مبروص کا علاج کروں گا اور حکم خدا سے مردوں کو زندہ کروں گا اور تمہیں اس بات کی خبر دوں گا کہ تم کیا کھاتے ہو اور کیا گھر میں ذخیرہ کرتے ہو- ان سب میں تمہارے لئے نشانیاں ہیں اگر تم صاحبان ایمان ہو  اور میں اپنے پہلے کی کتاب توریت کی تصدیق کرنے والا ہوں اور میں بعض ان چیزوں کو حلال قرار دوں گا جو تم پر حرام تھیں اور تمھارے پروردگار کی طرف سے نشانی لے کر آیا ہوں۔
: حق تعالی یہود کے تین قول مذموم بیان فرما کر اب بطور ملامت و ہدایت ارشاد کرتے ہیں کہ اگر یہود عصیْنا کی جگہ اطعْنا کہتے اور بجائے اسْمع ْغیْر مسْمع کے صرف اسْمعْ کہتے اور راعنا کے عوض انْظرْنا کہتے تو ان کے حق میں بہتر ہوتا اور یہ بات درست اور سیدھی ہوتی اور اس بیہودگی اور شرارت کی گنجائش نہ ہوتی جو کلمات سابقہ سے یہود برے معنی اپنے دل میں مراد لیا کرتے تھے لیکن چونکہ اللہ تعالی نے ان کو ان کے کفر کے باعث اپنی رحمت اور ہدایت سے دور کر دیا اس لئے وہ مفید اور سیدھی باتوں کو نہیں سمجھتے اور ایمان نہیں لاتے مگر تھوڑے سے آدمی کہ وہ ان خباثتوں اور شرارتوں سے مجتنب رہے اور اس وجہ سے اللہ کی لعنت سے محفوظ رہے جیسے حضرت عبد اللہ بن سلام اور ان کے ساتھی۔
 اور اسی طرح ہم آیتوں کو مفّصل بیان کرتے ہیں اور شاید یہ لوگ پلٹ کر آ جائیں  اور انھیں اس شخص کی خبر سنائیے جس کو ہم نے اپنی آیتیں عطا کیں پھر وہ ان سے بالکل الگ ہو گیا اور شیطان نے اس کا پیچھا پکڑ لیا تو وہ گمراہوں میں ہو گیا  اور اگر ہم چاہتے تو اسے ان ہی آیتوں کے سبب بلند کر دیتے لیکن وہ خود زمین کی طرف جھک گیا اور اس نے خواہشات کی پیروی اختیار کر لی تو اب اس کی مثال کتے جیسی ہے کہ اس پر حملہ کرو تو بھی زبان نکالے رہے اور چھوڑ دو تو بھی زبان نکالے رہے -یہ اس قوم کی مثال ہے جس نے ہماری آیات کی تکذیب کی تو اب آپ ان قصّوں کو بیان کریں کہ شاید یہ غور و فکر کرنے لگیں  کس قدر بری مثال ہے۔
" () 7. : "     .   . -     .    ."(26) 8. : ''       .  ,  . " (27) ہیئت کی مندرجہ بالا معنوی توضیحات کے گہرے مطالعے سے اہل علم کے باہمی اختلاف کا اندازہ لگانا مشکل نہیں، اس اختلاف کا بنیادی سبب ہیئت کی حدود کی عدم تعیین ہے۔