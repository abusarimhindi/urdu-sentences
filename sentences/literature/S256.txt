اس لئے ان کا یہاں پر اسی صفت سے ذکر فرمایا گیا، اور ان کے قلوب و ضمائر کو جھنجھوڑتے ہوئے ان سے متعلق ارشاد فرمایا گیا، کہ کیا ان لوگوں کے لئے اس بات کا وقت نہیں آیا، کہ ان کے دل جھک جائیں اللہ کے ذکر اور اس حق کے آگے جو اللہ تعالی کی طرف سے نازل ہو چکا ہے، یعنی قرآن حکیم کے آگے، جو کہ عظیم الشان ذکر بھی ہے، اور صاف و صریح حق بھی، یعنی جب دعوت حق کی صداقت و حقانیت اور اس کے غلبہ کے اتنے آثار اور دلائل و شواہد نمایاں ہو چکے ہیں، تو ان کو حق کے آگے صدق دل سے جھک جھک جانا چاہیئے، نہیں تو ان کا حال بھی ان یہود کی طرح ہو جائے گا جو ان سے پہلے گزر چکے کہ وہ بھی اسی طرح کے شکوک و شبہات میں پڑے رہے، یہاں تک کہ اسی حالت میں ان پر ایک مدت گزر گئی تو ان کے دل سخت ہو گئے، اور ایسے اور اس حد تک کہ ان کے اندر سے حق کی روئیدگی کی صلاحیت ہی ختم ہو گئی، اور قانون قدرت کے مطابق ان کے دلوں پر مہر کر دی گئی، اور وہ ہمیشہ ہمیشہ کے لئے محرومی اور ہلاکت کا شکار ہو گئے، پس ان مدعیان ایمان کو حق کے آگے صدق دل سے جھک جانا چاہیئے، ورنہ ان کا حال بھی وہی ہو گا جو ماضی کے ان بدبختوں کا ہو چکا، کہ اللہ تعالی کا قانون بے لاگ اور سب کے لئے یکساں ہے۔
جب آپ صلی اللہ علیہ و آلہ و سلم کی عمر زیادہ ہو گئی اور جسم بھاری ہو گیا پھر رسول صلی اللہ علیہ و آلہ و سلم کے فربہ ہو جانے کا حال بیان کیا محمد بن عیسی، ہشیم، حصین، حبیب بن ابی ثابت، عثمان بن ابی شیبہ، حضرت عبداللہ بن عباس رضی اللہ عنہ سے روایت ہے کہ ایک مرتبہ وہ رسول صلی اللہ علیہ و آلہ و سلم کے گھر سوئے تو دیکھا آپ صلی اللہ علیہ و آلہ و سلم جاگے اور مسواک کر کے وضو کیا اور یہ آیت پڑھی ان فی خلق السموت والارض الخ سورت کے ختم تک، اس کے بعد نماز کے لیے کھڑے ہوئے اور دو رکتیں پڑھیں جس میں قیام رکوع اور سجود میں طول کیا پھر آ کر سو رہے یہاں تک کہ خراٹے لینے لگے پھر ایسا ہی تین بار کیا اور چھ رکعت وتر پڑھے عثمان کی روایت یہ ہے کہ آپ صلی اللہ علیہ و آلہ و سلم نے وتر کی تین رکعتیں پڑھیں پھر مؤذن بلانے کے لیے آیا تو آپ صلی اللہ علیہ و آلہ و سلم نماز کے واسطے تشریف لے گئے ابن عیسی کی روایت میں ہے کہ آپ صلی اللہ علیہ و آلہ و سلم نے وتر پڑھے بلال آئے اور نماز کے واسطے اطلاع کی جب صبح صادق ہو گئی آپ صلی اللہ علیہ و آلہ و سلم نے فجر کی دو رکعتیں سنت پڑھیں پھر نماز کے لیے تشریف لے گئے اور آپ صلی اللہ علیہ و آلہ و سلم یہ دعا پڑھ رہے تھے۔
کیونکہ مفاضلہ (یعنی آپس میں ایک دوسرے کی اخروی فضیلت کو ظاہر کرنے ) کا تعلق کفار و مسلمین کے مابین ہو ہی نہیں سکتا (یعنی کسی مسلمان اور کسی کافر کو ایک دوسرے کے مقابلہ پر رکھ کر یہ کہا ہی نہیں جا سکتا کہ اخروی اجر و ثواب کے اعتبار سے ان میں سے کون شخص زیادہ افضل ہے) اور اس کی وجہ یہ ہے کہ کفار میں سے کسی بھی شخص کی طرف سرے سے خیر (یعنی اخروی سعادت و بھلائی کی نسبت کی ہی نہیں جا سکتی (اور ظاہر ہے کہ جس شخص میں"" خیر"" سرے سے کوئی وجود ہی نہ ہو سکتا ہو اس کی طرف اخروی فضیلت کی نسبت بھی کسی طرح نہیں کی جا سکتی چنانچہ بعض علماء نے تو یہاں تک کہا ہے کہ جس مسلمان نے اپنی اپنی زبان سے یوں کہا کہ النصرانی خیر من الیہودی (یعنی عیسائی یہودی سے افضل ہے) تو اس کے بارے میں خوف ہے کہ وہ دائرہ کفر میں داخل نہ ہو گیا ہو کیونکہ اس نے اس جملہ کے ذریعہ گویا ان لوگوں میں "" خیر"" کا وجود ثابت کیا جن میں سرے سے "" خیر"" کا وجود ہی نہیں ہو سکتا، تاہم اس پر کفر کا اطلاق، جزم کے ساتھ نہیں کیا جا سکتا، کیونکہ بعض موقعوں پر لفظ کے ذریعہ (اخروی سعادت و بھلائی کے بجائے) حق کے زیادہ قریب کا مفہوم بھی مراد لے لیا جاتا ہے اور ہو سکتا ہے کہ مذکورہ جملہ ادا کرنے والے نے لفظ خیر کو اسی مفہوم میں استعمال کیا ہو۔
ہو جس سے تجھ کو خوشی میسر کہ ہم نے تجھ کو یتیم پا کر پناہ دی اور بے خبر پا کے راستے کا پتہ بتایا تجھے کثیر العیال اور تنگ دست پایا تو ( اپنے فضل و کرم سے)تجھ کو غنی بنایا سو، تو بھی (ہرگز) یتیم کے ساتھ (اب) نہ سختی سے پیش آنا (کسی) سوالی کو مت جھڑکنا اور اپنے پروردگار کی نعمتوں کا بھی ذکر کرتے رہنا’’ *** رسول رحمتؐ نبی امیؐ جو خارزار حیات میں پیار کے مہکتے گلاب لایا جو زندگی کے جھلستے صحرا میں رحمتوں کے سحاب لایا حرا سے اترا تو درس اقراء کا باب لایا جو سورہ والضحی کی روشن دلیل لایا نوید رب جلیل لایا خدائے قدوس نے عطا کر کے جس کو کوثر بنا دیا ابن وائل اور بولہب کو ابتر وہ سیدؐ کاروان بطحا وہ زینتؐ سرزمین طیبہ وہ عظمتؐ آسمان بطحا خدا کا پیغام لے کے صحن حرم میں آیا اکابر شہر کو پکارا اکابر شہر مکہ صحن حرم میں آئے تو آپ نے رب وحدہٗ لاشریک کے اسم پاک سے والضحی کی آیات کی تلاوت کی ابتدا کی *** اکابر شہر، شہر اعظم کے وہ امیران کفر بیت الحرم کے صحن عظیم میں اپنے تین سو ساٹھ دیوتاؤں کے روبرو سر جھکائے، رب عظیم کی عظمتوں سے غافل کھڑے تھے لیکن جب آسمانی صحیفۂ آخریں کا ایک ایک حرف ان کی سماعتوں میں ہدایتوں کا پیام بن کر اتر رہا تھا تو ہر طرف اک خموش اور بے صدا فضا کا تقدس ان کے دلوں میں ایمان کی حرارت جگا رہا تھا۔
‘‘ ڈسمس تو کر دیا لیکن اب تک ’چارج شیٹ‘ نہیں بھیجا! ’’ایسوسی ایشن آف انڈین یونیورسٹیز‘‘ نے اپنی رپورٹ (مطبوعہ جنوری ۱۹۹۱ء) میں لکھا ہے: "     -   ,  , ." ( 12) 38.4 " -      , ,          .       ." ( 78) 38.4.2 "   -     ,            ." ( 79) 38.4.3 "  ,  . -           -.          ." ( 79) 38.4.4 "   ' '            ." ( 79) شری امریک سنگھ نے ’’ہندوستان ٹائمز‘‘ (مورخہ ۲!ستمبر ۱۹۸۸ء) میں ایک مضمون لکھا   ۔