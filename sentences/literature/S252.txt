اس کے متعلق تواتر کے ساتھ یہ روایت بیان کی جاتی ہے کہ اس آگ کے نمودار ہونے کا حادثہ پیش آ چکا ہے اور ان روایات سے معلوم ہوتا ہے اگرچہ اس آگ کے زیر اثر آنے والا زیادہ تر حصہ مدینہ ہی کے علاقہ پر مشتمل تھا مگر اللہ تعالی نے حضور صلی اللہ علیہ وسلم سرور کائنات صلی اللہ علیہ وسلم کی برکت سے مدینہ کے شہریوں کو اس آگ کی آفت وتباہ کاری سے محفوظ ومامون رکھا بیان کیا جاتا ہے کہ جمادی الثانی ھ جمہ کے دن وہ آگ نمودار ہوئی اور رجب ھ بروز اتوار تک یعنی مسلسل بارہ دن تک ظاہر رہی ! راویوں نے اس کی کیفیت یہ لکھی ہے کہ اچانک حجاز کی جانب سے وہ آگ نمودار ہوئی اور ایسا معلوم ہوتا تھا کہ آگ کا ایک پورا شہر ہے جس میں قلع یا برج اور کنگورے جیسی چیزیں موجود ہیں اور انسانوں کا اژدہام اس شہر کو کھینچے چلا آرہا ہے، اس آگ کا سلسلہ جس پہاڑ تک پہنچتا اس کو شیشے اور موم کی طرح پگھلا کر رکھ دیتا تھا، اس کے شعلوں میں بجلی کی کھڑک جیسی آواز اور دریا کے تموج جیسا جوش تھا، اور یہ محسوس ہو رہا تھا کہ جیسے اس کے اندر سے سرخ اور نیلے رنگ کے دریا نکل رہے ہوں، وہ آگ اس کیفیت کے ساتھ مدینہ منوہرہ تک پہنچی مگر عجیب تر بات یہ تھی کہ اس کے شعلوں کی طرف سے جو ہوا مدینہ تک آرہی تھی۔
خواہ طلاق رجعی ہو یا بائن ہو یا مغلظہ ہو اور خواہ عورت حاملہ ہو یا غیر حاملہ ہو، اسی طرح جو عورت ایسی تفریق جدائی کی عدت میں ہو جو کسی معصیت کی وجہ سے نہیں بلکہ کسی شرعی حق کی وجہ سے واقع ہوئی ہو تو اس کا نفقہ و سکنی بھی شوہر کے ذمہ ہو گا، مثلا کوئی ام ولد یا مدبرہ کسی کے نکاح میں تھی اور پھر خیار عتق کی بناء پر اس نے شوہر سے جدائی اختیار کر لی یا کسی نابالغہ کا نکاح اس کے ولی نے کسی شخص سے کر دیا تھا اور پھر اس نے بالغ ہونے کے بعد خیار بلوغ کی بناء پر اس شوہر سے جدائی اختیار کر لی تو ان صورتوں میں بھی عورت نفقہ اور سکنی پانے کی مستحق ہو گی اور اگر عورت کسی ایسی تفریق (جدائی) کی عدت میں ہو جو کسی معصیت کی بناء پر واقع ہوئی ہو اور اسکا نفقہ و سکنی شوہر کے ذمہ نہیں ہو گا، مثلا عورت نعوذ باللہ مرتد ہو گئی یا اس نے شوہر کے بیٹے سے کوئی ایسا برا فعل کرا لیا جس سے شوہر پر حرام ہو گئی جیسے اس سے ہم بستری کر لی یا اس کو شہوت سے چھو لیا یا اس کا بوسہ لیا اور اس کی وجہ سے میاں بیوی کے درمیان جدائی واقع ہو گئی اور وہ عدت میں بیٹھ گئی تو ان صورتوں میں وہ شوہر سے کھانے پینے کا خرچ اور رہنے کے لئے مکان پانے کی مستحق نہیں ہو گی۔
سورۃ التحریم اللہ کے نام سے شروع جو نہایت مہربان رحم والا (1) اے غیب بتا نے والے ( نبی ) تم اپنے اوپر کیوں حرام کئے لیتے ہو وہ چیز جو اللہ نے تمھارے لئے حلال کی اپنی بیبیوں کی مرضی چاہتے ہو اور اللہ بخشنے والا ٴ مہربان ہے، (2) بیشک اللہ نے تمہارے لیے تمہاری قسموں کا اتار مقرر فرما دیا اور اللہ تمہارا مولی ہے، اور اللہ علم و حکمت والا ہے، (3) اور جب نبی نے اپنی ایک بی بی سے ایک راز کی بات فرمائی پھر جب وہ اس کا ذکر کر بیٹھی اور اللہ نے اسے نبی پر ظاہر کر دیا تو نبی نے اسے کچھ جتایا اور کچھ سے چشم پوشی فرمائی پھر جب نبی نے اسے اس کی خبر دی بولی حضور کو کس نے بتایا، فرمایا مجھے علم والے خبردار نے بتایا (4) نبی کی دونوں بیبیو! اگر اللہ کی طرف تم رجوع کرو تو ضرور تمہارے دل راہ سے کچھ ہٹ گئے ہیں اور اگر ان پر زور باندھو تو بیشک اللہ ان کا مددگار ہے اور جبریل اور نیک ایمان والے، اور اس کے بعد فرشتے مدد پر ہیں، (5) ان کا رب قریب ہے اگر وہ تمہیں طلاق دے دیں کہ انہیں تم سے بہتر بیبیاں بدل دے اطاعت والیاں ف ایمان والیاں ف ادب والیاں ف توبہ والیاں ف بندگی والیاں ف روزہ داریں بیاہیاں اور کنواریاں (6) اے ایمان والو! اپنی جانوں اور اپنے گھر والوں کو آگ سے بچاؤ جس کے ایندھن آدمی اور پتھر ہیں۔
قاف کا رہنے والا کبھی نیندوں کے مسلسل کئی موسم تو کبھی جاگتے رہنے کی بے انت رتیں ! (رس بھیگی ہوئی برسات کی کاجل راتیں چاندنی پی کے مچلتی ہوئی پاگل راتیں !) وقت نے مجھ سے کئی دان لیے اس کی بانہیں، مری مضبوط پناہیں لے لیں مجھ تک آتی ہوئی اس سوچ کی راہیں لے لیں حد تو یہ ہے کہ وہ بے فیض نگاہیں لے لیں رنگ تو رنگ تھے، خوشبوئے حنا تک لے لی سایہ ابر کا کیا ذکر، ردا تک لے لی کانپتے ہونٹوں سے موہوم دعا تک لے لی ہر نئے سال کی اک تازہ صلیب میرے بے رنگ دریچوں میں گڑی قرض زیبائی طلب کرتی رہی اور میں تقدیر کی مشاطہ مجبور کی مانند ادھر اپنے خوابوں سے لہو لے لے کر دست قاتل کی حنا بندی میں مصروف رہی___ اور یہاں تک___کہ صلیبیں مری قامت سے بڑی ہونے لگیں ! ہاں کبھی نرم ہوا نے بھی دریچوں پہ مرے، دستک دی اور خوشبو نے مرے کان میں سرگوشی کی رنگ نے کھیل رچانے کو کہا بھی، لیکن میرے اندر کی یہ تنہا لڑکی رنگ و خوشبو کی سکھی نہ بن سکی ہر نئی سالگرہ کی شمعیں میرے ہونٹوں کی بجائے شام کی سرد ہوا نے گل کیں اور میں جاتی ہوئی رت کے شجر کی مانند تن تنہا و تہی دست کھڑی اپنے ویران کواڑوں سے ٹکائے سرکو خود کو تقسیم کے نا دیدہ عمل میں سے گزرتے ہوئے بس دیکھا کی ! آج اکیسویں صلیبوں کو لہو دے کے خیال آتا ہے۔
وہ اس پر راضی ہو گیا اور وقت ادائیگی مقرر کر کے رقم دے دی وہ اپنے دریائی سفر میں نکل گیا جب کام کاج سے نپٹ گیا تو دریا کنارے کسی جہاز کا انتظار کرنے لگا تاکہ جا کر اس کا قرض ادا کر دے لیکن سواری نہ ملی تو اس نے ایک لکڑی لی اور اسے بیچ میں سے کھوکھلا کر کے اس میں ایک ہزار دینار رکھ دئیے اور ایک خط بھی اس کے نام رکھ دیا پھر منہ بند کر کے اسے دریا میں ڈال دیا اور کہا اے اللہ تو بخوبی جانتا ہے کہ میں نے فلاں شخص سے ایک ہزار دینار قرض لئے تیری شہادت پر اور تیری ضمانت پر اور اس نے بھی اس پر خوش ہو کر مجھے دے دئیے اب میں نے ہر چند کشتی ڈھونڈی کہ جا کر اس کا حق مدت کے اندر ہی اندر دے دوں لیکن نہ ملی پس اب عاجز آ کر تجھ پر بھروسہ کر کے میں اسے دریا میں ڈال دیتا ہوں تو اسے اس تک پہنچا دے یہ دعا کر کے لکڑی کو سمندر میں ڈال کر چلا آیا لکڑی پانی میں ڈوب گئی، یہ پھر بھی تلاش میں رہا کہ کوئی سواری ملے تو جائے اور اس کا حق ادا کر آئے ادھر قرض خواہ شخص دریا کے کنارے یا کہ شاید مقروض کسی کشتی میں اس کی رقم لے کر آ رہا ہو جب دیکھا کہ کوئی کشتی نہیں آئی اور جانے لگا تو ایک لکڑی کو جو کنارے پر پڑی ہوئی تھی۔
ہر دریا کے بہاؤ پر اس کا اختیار ہوتا ہے، چاند سورج ستارے سب کی گردش پر اس کا اختیار ہوتا ہے، زندگی اور موت دونوں ہاتھ باندھے اس کے سامنے کھڑے رہتے ہیں، مولانا رومی کے یہ اشعار سنئے: بلکہ والی گشت موجودات را بے گمان و بے نفاق و بے ریا بے مثال و بے نشان و بے مکاں بے زمان و بے چنیں و بے چناں بے شکال و بے سوال و بے جواب دم مزن واللہ اعلم بالصواب انسان جب خالق کائنات میں جذب ہو جاتا ہے تو عجیب کیفیت طاری ہو جاتی ہے، جلال سے زیادہ جمال کی تصویریں ابھر نے لگتی ہیں، نغمۂ سرمدی کا تجربہ حاصل ہوتا ہے، محبوب (اللہ) کے حسن کو دیکھتا ہے تو بس دیکھتا رہ جاتا ہے اور تمنا جنم لیتی رہتی ہے: معشوقہ بہ ساماں شد تا باد چنیں بادا کفرش ہمہ ایماں شد تاباد چنیں بادا زاں طلعت شاہانہ زاں مشعلۂ خانہ ہر گوشہ چو بستاں شد تا باد چنیں بادا غم رفت و فتوح آمد شب رفت و صبوح آمد خورشید درخشاں شد تا باد چنیں بادا اپنے تمام حسن کے ساتھ محبوب سامنے ہے، وہ اسی طرح سامنے رہے یہ لمحے ہمیشہ قائم رہیں، کفر ایمان میں تبدیل ہو گیا ہے، یہ صورت بھی قائم رہے، یہ سلسلہ بھی قائم رہے، ہمیشہ قائم رہے، وہ اپنے حسن و جمال کے ساتھ کیا آیا ہے کہ گلستاں میں ہر جانب حسن کی بہار سی آ گئی ہے، میرے گھر میں مشعل جمال سے عجیب روشنی پھیل گئی ہے۔