: (ایک دن ) رسول کریم صلی اللہ علیہ وسلم اپنے گھر میں اپنی رانیں یا پنڈلیاں کھولے ہوئے لیٹے تھے کہ حضرت ابوبکر نے حاضری کی اجازت چاہی، آپ صلی اللہ علیہ وسلم نے انہیں اندر بلالیا اور اسی حالت میں لیٹے رہے، حضرت ابوبکر (کچھ دیر تک بیٹھے ) آپ صلی اللہ علیہ وسلم سے باتیں کرتے رہے پھر حضرت عمر نے حاضری کی اجازت چاہی، آپ صلی اللہ علیہ وسلم نے انہیں اندر بلالیا اور اسی طرح لیٹے رہے حضرت عمر (بھی کچھ دیر تک بیٹھے ) آپ صلی اللہ علیہ وسلم سے باتیں کرتے رہے، اور پھر جب حضرت عثمان نے حاضری کی اجازت چاہی ( اور اجازت ملنے پر اندر داخل ہوئے ) تو رسول کریم صلی اللہ علیہ وسلم اٹھ کر بیٹھ گئے، اور کپڑوں کو درست کر لیا (یعنی رانیں یا پنڈلیاں ڈھک لیں ) جب حضرت عثمان (اورخدمت اقدس میں حاضر دوسرے لوگ ) چلے گئے تو عائشہ نے عرض کیا کہ حضرت ابوبکر اندر تو آپ نے نہ جنبش کی اور نہ ان کی پرواہ کی، (بلکہ اسی طرح لیٹے رہے اور اپنے کپڑے بھی درست نہیں کئے نہیں ) اسی طرح حضرت عمر اندر آئے تو آپ صلی اللہ علیہ وسلم نے اس وقت بھی نہ حرکت کی اور نہ ان کی پرواہ کی، مگر جب حضرت عثمان اندر داخل ہوئے تو آپ فورا اٹھ کر بیٹھ گئے اور اپنے کپڑے درست کرلئے آنحضرت صلی اللہ علیہ وسلم نے فرمایا : کیا میں اس شخص سے حیا نہ کروں جس سے فرشتے حیا کرتے ہیں۔
: کسی کی محرم آب رواں وہ یاد آئی حباب کے جو برابر کوئی حباب آیا یعنی گو لفظ محرم ہندی نہیں ہے، لیکن انگیا کے معنی پر ہندی ہے، پھر اسے اضافت فارسی کیوں دی حالاں کہ محرم کے لئے فارسی و عربی میں کوئی لفظ نہیں ہے، شاما کچھ دورع و مجول اور وضع کے لباس ہیں کہ اس کی وضع میں اور محرم میں ضرور فرق ہے اور محرم فصحا کا بنایا ہوا لفظ ہے، برخلاف عدالت اور فوج داری کے کہ ان معنی کے لئے دارالقضا و احتساب موجود ہے اور فصحا کے بنائے ہوئے یہ الفاظ نہیں ہیں، بلکہ یہ الفاظ ایسے خرف لوگوں کے بنائے ہوئے ہیں جو کہ جائیداد مقروقہ، اسامی مفرور مثل مقدمہ جائیداد متدعویہ وغیرہ بے تکلف لکھتے پڑھتے ہیں، دوسرے شعر میں مصنف نے زلف کے سر رشتہ کی مناسبت سے سر رشتہ داری دی ہے، لیکن عامیانہ لہجہ کے بموجب رشتہ کاری حذف کر دیا ہے، جس طرح فردوسی نے ’ سپید دیو، میں سے ’ دیو، کی دال کو حذف کر کے ’سپیدیو، باندھا ہے، مگر اس سے حکم کلی کسی نے نہیں نکالا ہے، سوال نالش کے معنی میں اور مقدمہ خصوصیت کے معنی میں ہندی لفظ ہیں، ان کو بھی ترکیب فارسی میں کوئی باندھے تو غلط ہو گا، یہ مصرع ایک فریاد و آہ و زاری ہے، اس میں ایک نہ عدد کے لئے بلکہ یہاں ایک سے معنی کثرت کا افادہ ہوتا ہے، یہ بڑے محاورہ کا لفظ مصنف نے باندھا ہے اور گواہ عشق سے آنسو مقصود ہے۔
اس کی سب سے بڑی مثال یہ ہے کہ جس زمانے میں معاویہ بن یزید کی وفات کے بعد دمشق میں انتخاب خلیفہ کے متعلق اختلاف ہوا اور شام میں بنو امیہ کے حامی مددگار وطاقتور اور مقتدر قبائل بنو کلب اور بنو قیس کے درمیان رقابتیں آشکارا ہونے لگیں تو مروان نے یہ دیکھ کر کہ نہ صرف عراق بلکہ شام کا بھی ایک بڑا حصہ حضرت عبداللہ بن زبیر کی خلافت کو تسلیم کر چکا ہے، ارادہ کیا تھا کہ دمشق سے روانہ ہو کر حضرت عبداللہ بن زبیر کی خدمت میں حاضر ہو اور اور ان کے ہاتھ پر بیعت کر کے ان کی خلافت کا وفادار ہو جائے بلکہ اس نے سفر کا سامان بھی درست کر لیا تھا لیکن اس دوران عبداللہ بن زیاد دمشق آ گیا جب اس کو مروان کے اس ارادے کا علم ہوا تو اس نے مروان کو باصرار اس ارادے سے باز رکھا اور اس بات پر ہموار کر لیا کہ وہ خلافت کے امیدوار کی حیثیت سے بیعت لینا شروع کر دے، چنانچہ مروان کی خلافت دراصل عبداللہ بن زیاد کی کوششوں کا نتیجہ تھی، اگر مروان میں مستقل مزاجی، رائے کی پختگی اور تدبر و دور اندیشی کا جوہر ہوتا تو وہ کسی قیمت پر ابن زیاد کی رائے نہ مانتا اور اپنے ارادے میں اٹل رہ کر حضرت عبداللہ بن زبیر کی خدمت میں چلا جاتا اور اس کی وجہ سے جو فتنے پیدا ہوئے اور پوری ملت کو جس نقصان وضرر میں، مبتلا ہونا پڑا شاید اس کی نوبت نہ آتی۔
برائیوں کے مٹانے کی پوری جدوجہد کرو حضرت عبداللہ بن مسعود رضی اللہ عنہ کہتے ہیں کہ رسول کریم صلی اللہ علیہ و آلہ و سلم نے فرمایا بنی اسرائیل جب (زنا، ہفتہ کے دن شکار کرنے اور ان کے علاوہ دوسرے) گناہوں میں مبتلا ہوئے تو ان کے علما نے ان کو روکا اور جب وہ باز نہ آئے (یعنی انہوں نے اپنے علما کی بات نہیں مانی اور ممنوع چیزوں کو ترک نہیں کیا) تو ان کے وہ علما بھی ان کی مجلسوں کے ہم نشین بن گئے اور ان کے ہم نوالہ وہم پیالہ ہو گئے (یعنی ان کے علما نے پہلے تو ان بد عملی اور گناہ گار لوگوں کو بد عملی اور گناہ کی راہ اختیار کرنے سے منع کیا لیکن جب وہ لوگ اپنی حرکتوں سے باز نہیں آئے اور برائی کی راہ پر جمے رہے تو پھر وہ علما بھی ان بد عمل اور گناہگار لوگوں کے ساتھ خلط ملط ہو گئے اور سکوت و مداہنت کی راہ پر لگ گئے) اللہ تعالی نے ان سب کو خلط ملط کر دیا اور ان کے دلوں کو آپس میں ایک دوسرے کے دل کے ساتھ ملا دیا، پھر اللہ تعالی ان(بنی اسرائیل کے گناہ گار لوگوں کے ساتھ مصاحبت و مجالست رکھنے والوں اور ان کے تئیں مداہنت اختیار کرنے والوں) پر حضرت داؤد علیہ السلام اور حضرت عیسی بن مریم علیہ السلام کی زبان کے ذریعہ لعنت فرمائی اور یہ لعنت اس لئے کی گئی تھی کہ ان لوگوں نے گناہ کیے اور حد سے تجاوز کیا تھا۔
زنا کار عورت کے لئے یہی حکم رہا پھر اس آیت میں شادی شدہ کو رجم کرنے یعنی پتھر مار مار کر مار ڈالنے اور بے شادی شدہ کو کوڑے مارنے کا حکم اترا، حضرت عکرمہ، حضرت سعید بن جبیر، حضرت حسن، حضرت عطاء خرسانی٫ حضرت ابو صالح، حضرت قتادہ، حضرت زید بن اسلم اور حضرت ضحاک کا بھی یہی قول ہے کہ یہ آیت منسوخ ہے اور اس پر سب کا اتفاق ہے، حضرت عبادہ بن صامت رضی اللہ تعالی عنہ فرماتے ہیں کہ رسول اللہ صلی اللہ علیہ و سلم پر جب وحی اترتی تو آپ پر اس کا بڑا اثر ہوتا اور تکلیف محسوس ہوتی اور چہرے کا رنگ بدل جاتا پس اللہ تعالی نے ایک دن اپنے نبی پر وحی نازل فرمائی کیفیت وحی سے نکلے تو آپ نے فرمایا مجھ سے حکم الہی لو اللہ تعالی نے سیاہ کار عورتوں کے لئے راستہ نکال دیا ہے اگر شادی شدہ عورت یا شادی شدہ مرد سے اس جرم کا ارتکاب ہو تو ایک سو کوڑے اور پتھروں سے مار ڈالنا اور غیر شادی شدہ ہوں تو ایک سو کوڑے اور ایک سال کی جلا وطنی (مسلم وغیرہ) ترمذی وغیرہ میں بھی یہ حدیث الفاظ کچھ تبدیلی کے ساتھ سے مروی ہے، امام ترمذی اسے حسن صحیح کہتے ہیں، اسی طرح ابو داؤد میں بھی، ابن مردویہ کی غریبف حدیث میں کنوارے اور بیاہے ہوئے کے حکم کے ساتھ ہی یہ بھی ہے کہ دونوں اگر بوڑھے ہوں تو انہیں رجم کر دیا جائے لیکن یہ حدیث غریب ہے، طبرانی میں ہے۔
لیکن چونکہ لالہ کانشی رام کا چھوٹا بھائی تھا، اور بظاہر گاؤں کے سب سے بڑے گھر کا ایک معزز فرد، اس لئے اپنی ناپسندیدگی کے باوجود گاؤں کے لوگ اس کے وجود کو اور اس کے وجود کی بد حرکات کو برداشت کرتے تھے، اور آج کرتے چلے آئے تھے، لیکن جب رنگ پور میں آئے اس وقت بھگت رام کے بڑے بھائی نے پریشان ہو کر اسے اپنے گھر سے نکال دیا تھا، توی کا یاک گھراٹ اس کے سپرد کر دیا تھا، جہاں بھگت رام رہا کرتا تھا، اور وہ رات کو سوجاتا بھی وہیں تھا، کیونکہ گھراٹ تو دن رات چلتا تھا، نہ جانے کس وقت کسے آٹا پسانے کی ضرورت پیش ہو اور وہ چادر میں یا بھیڑ کی کھال میں کئی یا گندم کے دانے گھراٹ پر چلا آئے اور پھر اس کے علاوہ ‫یہ بھی تو ہے کہ دن بھر میں جو گیہوں جمع ہوتا ہے یا اناج ابھی پسا نہیں جاتا وہ ہیں، گھراٹ پر دھرا رہتا ہے اور اس کی نگہبانی کیلئے بھی تو ایک آدمی کا وہاں موجود ہونا ضروری ہے، یہی سوچ کر لالہ منشی رام کا گھراٹ گاؤں میں سے نامی گھراٹ تھا، یعنی تقریبا سارے گاؤں کا اناج وہیں پسوایا جاتا تھا، ایک اور گھراٹ بھی تھا، لیکن بالعموم مسلمانوں، اچھوتوں اور کمیروں کیلئے اناج جہاں پسایا جاتا تھا، جب کبھی بڑا گھراٹ چلتے چلتے رک جاتی اور اس کی مہیب چکی کام کرنے سے انکار کر دیتی یا جب پاٹوں کی سطح پر پتھریلے دندانے بنانے کیلئے انہیں الٹا دیا جاتا۔
نیز وہ اتنا کمانے پر قادر ہو کہ اس کے ذریعے اپنا اور اہل و عیال کا پیٹ پال سکے چنانچہ حضرت امام شافعی کا مسلک اسی حدیث کے مطابق ہے کہ ان کے نزدیک کسی ایسے شخص کے لیے زکوہ کا مال لینا حلال نہیں ہے جو کمانے کے قابل ہو لیکن حنفیہ کا مسلک یہ ہے کہ ہر اس شخص کو زکوۃ لینی حلال ہے جو نصاب مزکورہ کا مالک نہ وہ اگرچہ وہ تندرست و توانا اور کمانے کے قابل ہی کیوں نہ ہو کیونکہ آنحضرت صلی اللہ علیہ وآلہ وسلم ان ضرورت مند صحابہ رضی اللہ عنہم کو صدقات و زکوۃ کا مال دیتے تھے جو توانا و تندرست بھی تھے اور کمانے قابل بھی تھے اور آخر تک آپ صلی اللہ علیہ وآلہ وسلم کا یہی معمول رہا لہذا اس حدیث کے بارے میں کہا جائے گا یا تو یہ منسوخ ہے یا پھر یہ کہ اس حدیث کی مراد یہ ظاہر کرنا ہے کہ جو شخص تندرست و توانا ہو اور محنت مزدوری کر کے اپنے اور اپنے اہل و عیال کے اس باب معیشت فراہم کرنے کی قدرت و طاقت رکھتا ہو اس کے لیے یہ بہتر اور مناسب نہیں ہے کہ وہ زکوۃ و صدقات کا مال لے کر اس ذلت و کمتری پر مطمئن و راضی ہو اور معاشرے کا ایک ناکارہ شخص بن جائے بلکہ اس کے لیے تو بہتر اور اولی یہ ہے کہ وہ اپنے بازوؤں کے سہارے خود کمائے محنت کرے اور اس طرح سماج و سوسائٹی میں باوقار زندگی بسر کرے۔
وہ افعال، جو انسان کی طاقت سے باہر ہیں اور وہ ان کو ٹال بھی نہیں سکتا، اور نظام کائنات میں ان افعال کا تقاضا بھی نہیں کرتا، یہ وہ افعال ہیں، جن کا انسان مجبورا ارتکاب کرتا ہے یا یہ انسان پر جبرا واقع کیے جاتے ہیں، انسان ان سے بچ بھی نہیں سکتا، مثلا ایک شخص دیوار پر سے دوسرے شخص پر گرے اور اسے مار ڈالے، یا کوئی شخص کسی پرندے پر گولی چلائے، لیکن یہ گولی پرندے کی بجائے کسی ایسے شخص کو جا لگے، جس کو گولی چلانے والا شخص جانتا بھی نہ ہو اور وہ مر جائے، اسی طرح ریل گاڑی یا موٹر کار کا حادثہ ہو جائے، یا جہاز کسی ایسی فنی خرابی کی وجہ سے گر کر تباہ ہو جائے، جس کا ازالہ ممکن نہیں تھا، چنانچہ اس حادثے، یا گرنے کی وجہ سے اس میں سوار افراد ہلاک ہو جائیں، یہ یا اسی قسم کا کوئی اور واقعہ پیش آئے، تو یہ افعال انسان کی جانب سے ہوئے ہوں یا انسان کے اوپر واقع ہوئے ہوں، اگرچہ نظام کائنات ان کا تقاضا نہیں کرتا، لیکن چونکہ یہ انسان کی جانب سے یا اس کے اوپر اس کے ارادے کے بغیر واقع ہوئے ہیں، لہذا یہ انسانی قدرت و طاقت سے باہر ہیں، پس یہ افعال اس دائرے میں داخل ہیں جو انسان پر حاوی ہے، جو افعال اس دائرے میں داخل ہیں، جو انسان پر مسلط (حاوی)ہے، تو ان کو قضاء کہا جاتا ہے، کیونکہ ان تمام افعال کا فیصلہ (قضی)صرف اللہ تعالی ہی کرتا ہے۔
پھر اگر وہ تم سے کنارہ نہ کریں اور صلح کی گردن نہ ڈالیں اور اپنے ہاتھ سے نہ روکیں تو انہیں پکڑو اور جہاں پاؤ قتل کرو، اور یہ ہیں جن پر ہم نے تمہیں صریح اختیار دیا (92) اور مسلمانوں کو نہیں پہنچتا کہ مسلمان کا خون کرے مگر ہاتھ بہک کر اور جو کسی مسلمان کو نا دانستہ قتل کرے تو اس پر ایک مملوک مسلمان کا آزاد کرنا ہے اور خون بہا کر مقتول کے لوگوں کو سپرد کی جائے مگر یہ کہ وہ معاف کر دیں پھر اگر وہ اس قوم سے ہو جو تمہاری دشمن ہے اور خود مسلمان ہے تو صرف ایک مملوک مسلمان کا آزاد کرنا اور اگر وہ اس قوم میں ہو کہ تم میں ان میں معاہدہ ہے تو اس کے لوگوں کو خوں بہا سپرد کیا جائے اور ایک مسلمان مملوک آزاد کرنا تو جس کا ہاتھ نہ پہنچے (255) وہ لگاتار دو مہینے کے روزے یہ اللہ کے یہاں اس کی توبہ ہے اور اللہ جاننے والا حکمت والا ہے، (93) اور جو کوئی مسلمان کو جان بوجھ کر قتل کرے تو اس کا بدلہ جہنم ہے کہ مدتوں اس میں رہے اور اللہ نے اس پر غضب کیا اور اس پر لعنت کی اور اس کے لئے تیار رکھا بڑا عذاب، (94) اے ایمان والو! جب تم جہاد کو چلو تو تحقیق کر لو اور جو تمہیں سلام کرے اس سے یہ نہ کہو کہ تو مسلمان نہیں تم جیتی دنیا کا اسباب چاہتے ہو تو اللہ کے پاس بہتری غنیمتیں ہیں۔
گی، اور شرم و حیا ہی عورت کا وہ اصل اور حقیقی سرمایہ ہے جو آگے کئی عظیم الشان مکارم و محامد، اور عمدہ خصال کا منبع و مصدر اور ذریعہ و وسیلہ بنتا ہے، اور وہ ایسی ہوں گی کہ ان اہل جنت سے پہلے ان کو نہ کسی انسان نے چھوا ہو گا، اور نہ کسی جن نے، اور عورت کا حیا اور اس کا شرمیلا پن ہی اس کا سب سے بڑا حسن بھی ہے، اور اس کے اخلاق کا سب سے بڑا محافظ بھی، یہ چیز اگر اس کے اندر نہ پائی جائے تو وہ ہر جائی ہے، اور ہرجائی کسی کی وفادار نہیں ہو سکتی، اور جب وہ وفادار نہیں ہو گی تو عورت کی حیثیت سے اس کا وجود بے مقصد ہو کر رہ جاتا ہے، کیونکہ ایسی صورت میں وہ اس قابل نہیں رہتی کہ کسی خاندان کی تعمیر میں بنیاد کی اینٹ کا کام دے سکے، جبکہ عورت کے وجود کا اصل مقصد، اور اس کی حقیقی حیثیت یہی ہے، اللہ پاک سبحانہ و تعالی، نے انسان کی فطرت کو اپنے کمال قدرت و حکمت سے اس طرح بنایا ہے کہ وہ اللہ پاک سبحانہ و تعالی کی بخشی ہوئی نعمتوں سے اس وقت تک پوری طرح مستفید نہیں ہو سکتا جب تک کہ اس کی شریک حیات اس کے ساتھ نہ ہو، جو اس کی شریک راحت و رنج ہوتی ہے، اس لئے اہل جنت کی نعمتوں کے ذکر و بیان کے ضمن میں اس نعمت کو بھی بطور خاص ذکر و بیان فرمایا گیا ہے۔