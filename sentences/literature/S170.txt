" (بخاری ) نبی کریم صلی اللہ علیہ وسلم کے گھر والوں کے مناقب کا بیان شہید اعظم کے سر مبارک کے ساتھ ابن زیاد کا تمسخر و استہزا ء "اور حضرت انس رضی اللہ عنہ بیان کرتے ہیں کہ جب حضرت حسین رضی اللہ عنہ کا سر مبارک ( تن پاک سے جدا کر کے ) عبید اللہ بن زیاد کے سامنے لا کر ایک طشت میں رکھا گیا تو وہ بدبخت اپنی چھڑی سے اس سر مبارک کو چھڑنے لگا (یعنی حضرت حسین رضی اللہ عنہ کے تئیں اپنی نفرت و حقارت ظاہر کرنے کے لئے چھڑی کا سرا بار بار ناک وغیرہ پر مارتا رہا ) پھر اس نے ان کے حسن کے بارے میں کچھ کہا حضرت انس رضی اللہ عنہ کہتے ہیں کہ میں نے (اس شقی کی یہ حرکت دیکھ کر اور اس کے الفاظ کو سن کر ) کہا، خدا کی قسم یہ مقدس انسان ہے جو اہل بیت میں سے سب سے زیادہ رسول کریم صلی اللہ علیہ وسلم سے مشابہ تھا۔
" توکل اور صبر کا بیان حضور صلی اللہ علیہ وآلہ وسلم کے ایک جامع خطبہ کا ذکر """ حضور ابو سعید خدر رضی اللہ عنہ کہتے ہیں کہ (ایک دن) عصر کے بعد رسول کریم صلی اللہ علیہ وآلہ وسلم ہمارے سامنے کھڑے ہوئے اور خطبہ ارشاد فرمایا، اس خطبہ میں آپ صلی اللہ علیہ وآلہ وسلم نے (متعلقات دین میں سے) ایسی کوئی ضروری بات نہیں چھوڑی جو قیامت تک پیش آسکتی ہے، آپ صلی اللہ علیہ وآلہ وسلم نے ان باتوں کو ذکر فرمایا، اور یاد رکھنے والے نے ان کو یاد رکھا اور بھولنے والا اس کو بھول گیا، (یعنی وہ باتیں اتنی تفصیل اور ہمہ گیری کے ساتھ بیان ہوئی کہ بعض لوگوں کو تو یاد رہیں اور بعض لوگوں کے حافظہ نے ان کو فراموش کردیا) آپ صلی اللہ علیہ وآلہ وسلم نے اس وقت جو کچھ فرمایا اس میں یہ بھی تھا کہ "" دنیا بڑی شیریں اور ہری بھری ہے اور یقینا اللہ تعالی نے تمہیں اس دنیا میں خلیفہ بنایا ہے۔
" کھانوں کے ابواب روٹی، کپڑا اور مکان انسان کی بنیادی ضرورت بھی ہے اور اس کا پیدائشی حق بھی "حضرت ابوعسیب رضی اللہ عنہ کہتے ہیں کہ (ایک مرتبہ کا واقعہ ہے کہ ) رات کے وقت رسول کریم صلی اللہ علیہ وسلم گھر سے باہر نکلے اور میرے ہاں تشریف لائے اور مجھے بلایا میں (اپنے گھر سے ) نکل کر آپ صلی اللہ علیہ وسلم کے ساتھ ہو لیا، پھر آپ صلی اللہ علیہ وسلم حضرت ابوبکر رضی اللہ عنہ کے ہاں تشریف لے گئے اور ان کو بلایا وہ بھی (اپنے گھر سے ) نکل کر ساتھ ہو لئے، اس کے بعد آپ صلی اللہ علیہ وسلم حضرت عمر رضی اللہ عنہ کے ہاں تشریف لے گئے اور ان کو بلایا وہ بھی (اپنے گھر سے ) نکل کر آپ صلی اللہ علیہ وسلم کے ساتھ ہو لیے پھر آپ صلی اللہ علیہ وسلم (ہم سب کو لے کر ) روانہ ہوئے یہاں تک کہ ایک باغ میں پہنچے جو ایک انصاری (صحابی ) کا تھا۔
"اور حضرت بریدہ رضی اللہ عنہ سے روایت ہے کہ نبی کریم صلی اللہ علیہ وسلم کسی چیز سے شگون بد نہ لیتے تھے اور جب آپ صلی اللہ علیہ وسلم کسی عامل (کارکن کو کہیں ) روانہ کرنے لگتے تو اس کا نام دریافت فرماتے، اگر اس کا نام اچھا معلوم ہوتا تو آپ صلی اللہ علیہ وسلم اس سے خوش ہوئے اور آپ صلی اللہ علیہ وسلم کی خوشی سے ظاہر ہوتی (یہاں تک کہ آپ صلی اللہ علیہ وسلم اس کے نام کو کسی اچھے نام سے بدل دیتے ) اسی طرح جب آپ صلی اللہ علیہ وسلم کسی بستی میں داخل ہوتے تو اس بستی کا نام پوچھتے اگر آپ صلی اللہ علیہ وسلم کو اس کا نام اچھا معلوم ہوتا تو اس سے خوش ہوتے اور آپ صلی اللہ علیہ وسلم کی ناگواری آپ صلی اللہ علیہ وسلم کے چہرہ مبارک سے ظاہر ہوتی ( ابوداؤد ) تشریح کسی برے نام کو سن کر ناگواری ہونا تطیر ( یعنی شگون بد لینا ) نہیں ہے۔
(بخاری، مسلم) تشریح یہ حدیث آنحضرت صلی اللہ علیہ وسلم کی بے مثال شجاعت و جوان مردی پر دلالت کرتی ہے کہ ایک ایسے معرکے میں جہاں ہوازن و غطفان کے قبائل سمیت عرب کے دوسرے بہت سے جنگجو قبائل برسرپیکار تھے اور انہوں نے اپنی بے پناہ خرابی قوت اور انفرادی طاقت کے ذریعہ اسلامی لشکر پر اتنا زبردست دھاوا بول دیا تھا کہ شکست کی صورت ظاہر ہونے لگی تھی تو آپ بھی خچر پر سوار ہو کر مجاہدین اسلام کے شانہ بشانہ لڑ رہے تھے اور اپنے خچر کو ایڑ لگا لگا کر کفار کے لشکر پر حملہ کر رہے تھے اور پھر جب ان دشمنان دین نے آپ کو چاروں طرف سے گھیر لیا اور خچر کو آگے بڑھنے کا راستہ نہ مل سکا تو آپ اس سے اتر پڑے اور پیادہ ہو کر بڑی دلیری اور جوان مردی کے ساتھ دشمن کے لشکر پر ضرب لگائی آخرکار اللہ نے ان کو شکست سے درچار کیا اور آنحضرت صلی اللہ علیہ وسلم کو فتح نصیب ہوئی۔
(شرح النسۃ) تشریح حضرت عثمان ابن مظعون رضی اللہ تعالی عنہ کی خواہش یہ تھی کہ وہ ایسے طریقے اختیار کریں کہ جس سے دنیا کی لذتوں، نفسانی خواہشات اور شیطانی حرکات میں نہ مبتلا ہو سکیں تاکہ اللہ کی رضا و خوشنودی حاصل ہو، چنانچہ سب سے پہلے انہوں نے رسول اللہ صلی اللہ علیہ و سلم سے اس بات کی اجازت طلب کی کہ وہ اپنی قوت مردانگی کو ختم کر کے بالکل نامرد بن جائیں تاکہ زنا جیسے بڑے گناہ میں ملوث ہونے کا خدشہ نہ رہے رسول اللہ صلی اللہ علیہ و سلم نے ان کی اس خواہش کو انسانی فطرت اور اسلامی روح کے منافی سمجھتے ہوئے انہیں اس فعل سے باز رکھنے کا حکم دیا اور فرمایا کہ اگر تم یہی چاہتے ہو کہ نفسانی خواہشات ختم ہو جائیں اور روحانی و عرفانی جذبات غالب رہیں تو اس کا آسان علاج یہ ہے کہ روزہ رکھا کرو کیونکہ روزہ شہوت کو ختم کرتا ہے اور تعلق مع اللہ کے جذبات کو جلا بخشتا ہے۔
) اسی کتاب میں وہ مزید لکھتا ہے: "      ,    .   .      ' '.   ,  ,  ,        . , ,      ,   .   -      ,         ,     ." (. 83). =( للو جی لال ایک برہمن تھے جن کے خاندان کا تعلق اصلا گجرات سے تھا، لیکن جو عرصۂ دراز سے شمالی ہندوستا ن میں سکونت اختیار کیے ہوئے تھا۔
: چل ہنسا وا دیس جہاں پیا بسے چت چور سرت سوہاگن پنہارن بھرے ٹھاڑھ بن ڈور وہ دیسواں بادر نا امڑے، رمجھم برستی مینہ، چوبارے میں بیٹھ رہونا جا بھیجہ نردیہہ وہ دیسوا میں نت پورنیما کبہوں نہ ہوئے اندھیرے ایک سورج کے کون بتاوے کوٹن سرج انجیر! اے ہنس ہم اس دیس اڑ چلیں کہ جہاں میرے عشق کی حکومت ہے، جہاں میرے پریم کی روشنی ہے، جہاں میری ّمحبت حکمران ہے، جہاں رسّی اور ڈول بنا سہاگنیں کنویں سے پانی نکال لیتی ہیں، جہاں بادل نہیں لیکن بارش ہوتی ہے اور اس بارش سے جسم کے بغیر ہمارا وجود بھیگ کر شرابور ہو جاتا ہے، ہر شب پورے چاند کی شب اور ہر دن چمکتے اور روشن سورج کا دن ہوتا ہے، ایک سورج کی بات نہیں وہاں انگنت سورج ہیں کہ جن کی تابانی اور ضیا پاشی کا بیان ممکن نہیں ! ہم سوں رہیا نہ جائے مرلیا کے دھن سن کے بن بسنت پھول اک پھولے بھنور سدا بولائے گگن گرجے بجلی چمکے اٹھت ہے۔
اس شعر میں مصنف نے یک قلم کا لفظ صفحہ کی رعایت سے استعمال کیا ہے، اس زمانہ کی شاعری میں رعایت کو بھی صنعت سمجھتے ہیں اور رعایت اسے کہتے ہیں کہ ایک لفظ ایسا استعمال کریں جسے کسی اور لفظ کے ساتھ کچھ تعلق اور مناسبت محض لفظی ہو جیسے اس شعر میں لفظ یک قلم معنی کے اعتبار سے سرتا سر کے معنی پر ہے لیکن لفظ کے اعتبار سے قلم کو صفحہ سے ایک تعلق ہے یا جیسے اس فقرہ میں کہ زبان تلوار کا کام کرتی ہے، یہاں کام کے معنی فعل کے ہیں اور لفظ کے اعتبار سے کام و زبان تناسب رکھتے ہیں یا جیسے سید امانت کا یہ شعر : عاشق کو زہر غیر کو مصری کی ہو ڈلی اس طرح کی نہ بات زباں سے نکالئے نہ بات نکالئے اس مطلب کے لئے ہے کہ بات نہ نکالئے اور نہ بات اور مصری کو با اعتبار لفظ باہم دگر تعلق و تناسب ہے یا جیسے میرا انیس کے کلام میں ہے۔
اس میں اس کے بعد یہ بھی ہے کہ میں وہاں بہت دنوں تک رہا اور انہیں پیغام اسلام پہنچاتا رہا لیکن وہ ایمان نہ لائے، ایک دن جبکہ میں سخت پیاسا ہوا اور پانی بالکل نہ ملا تو میں نے ان سے پانی مانگا اور کہا کہ پیاس کے مارے میرا برا حال ہے، تھوڑا سا پانی پلا دو، لیکن کسی نے مجھے پانی نہ دیا، بلکہ کہا ہم تو تجھے یونہی پیاسا ہی تڑپا تڑپا کر مار ڈالیں گے، میں غمناک ہو کر دھوپ میں تپتے ہوئے انگاروں جیسے سنگریزوں پر اپنا کھردرا کمبل منہ پر ڈال کر اسی سخت گرمی میں میدان میں پڑا رہا، اتفاقا میری آنکھ لگ گئی تو خواب میں دیکھتا ہوں کہ ایک شخص بہترین جام لئے ہوئے اور اس میں بہترین خوش ذائقہ مزیدار پینے کی چیز لئے ہوئے میرے پاس آیا اور جام میرے ہاتھ میں دے دیا، میں نے خوب پیٹ بھر کر اس میں سے پیا، وہیں آنکھ کھل گئی تو اللہ کی قسم مجھے مطلق پیاس نہ تھی۔
اس کے برخلاف دوسری قسم کی آیتیں وہ ہیں جو احکام و قوانین، عقائد اور علمی مضامین پر مشتمل ہیں، اس قسم کی آیتوں کا کماحقہ، سمجھنا اور ان سے احکام و مسائل مستنبط کرنا ہر شخص کا کام نہیں جب تک اسلامی علوم میں بصیرت اور پختگی حاصل ہ ہو، یہی وجہ ہے کہ صحابہ کرامؓ کی مادری زبان اگر چہ عربی تھی، اور عربی سمجھنے کے لیے انہیں کہیں تعلیم حاصل کرنے کی ضرورت نہیں تھی، لیکن وہ آنحضرت صلی اللہ علیہ و سلم سے قرآن کریم کی تعلیم حاصل کرنے میں طویل مدتیں صرف کرتے تھے، علّامہ سیوطیؒ نے امام ابو عبدالرحمن سلمیؒ سے نقل کیا ہے کہ جن حضرات صحابہؓ نے سرکار دو عالم صلی اللہ علیہ و سلم سے قرآن کریم کی باقاعدہ تعلیم حاصل کی ہے، مثلا حضرت عثمان بن عفّانؓ اور عبداللہ بن مسعودؓ وغیرہ انہیں نے ہمیں بتایا کہ جب وہ آنحضرت صلی اللہ علیہ و سلم سے قرآن کریم کی دس آیتیں سکھتے تو اس وقت تک آگے نہیں بڑھتے تھے۔
الخ "" کا حاصل یہ ہے کہ اونٹوں کا اصل مقصد تو یہ ہے کہ ان کو سواری اور بار برداری کے مصرف میں لایا جائے اور خدا نے اس کو اسی لئے پیدا کیا ہے کہ ان کے ذریعہ اپنی بھی سفری ضروریات پوری کی جائیں اور دوسرے ضرورت مند مسلمانوں کو بھی ان سے نفع پہنچایا جائے، لیکن اگر کوئی شخص ان کو خوب موٹا تازہ کر کے محض اظہار تفاخر اور نام آوری کے لئے رکھتا ہے اور ان کو اپنے سفر میں اپنی یا اپنے کسی ضرورت مند مسلمان بھائی کے رفع احتیاج کے لئے نہیں بلکہ "" کوتل "" رکھتا ہے تو اس طرح اس نے اس اونٹ کو نہ تو اپنے مصرف میں لا کر اور نہ کسی تھکے ہوئے مسلمان بھائی کی راحت کا ذریعہ بنا کر گویا شیطان کی اطاعت کی اور شیطان کو خوش کیا اس لئے وہ اونٹ گویا شیطان کے لئے ہو گیا، اس سے معلوم ہوا کہ کوتل گھوڑا ممنوع ہے اور گویا وہ شیطانی گھوڑا ہوتا ہے۔
الخ اور شریک نے ابو الیقظان سے بسند عدی بن ثابت عن ابیہ عن جدہ نبی صلی اللہ علیہ و آلہ و سلم سے روایت کیا کہ مستحاضہ ایام حیض میں نماز چھوڑ دے اور اس کے بعد غسل کرے اور نماز پڑھے اور اعلا ابن مسیب نے بسند حکم بواسطہ ابو جعفر روایت کیا کہ حضرت سودہ رضی اللہ عنہا کو استحاضہ ہوا تو آپ صلی اللہ علیہ و آلہ و سلم نے ان کو ایام حیض گزرنے کے بعد غسل کر کے نماز پڑھنے کا حکم دیا اور سعید بن جبیر نے حضرت علی رضی اللہ عنہ اور ابن عباس سے روایت کیا کہ مستحاضہ اپنے ایام حیض میں بیٹھی رہے (یعنی نماز نہ پڑھے) اور پھر ایسا ہی روایت کیا عمار مولی بن ہاشم اور طلق بن حبیب نے بواسطہ ابن عباس اور ایسا ہی روایت کیا معقل خثعی نے حضرت علی رضی اللہ عنہ سے اور ایسا ہی روایت کیا شعبی نے بواسطہ زوجہ مسروق قمیر سے اور انھوں نے حضرت عائشہ رضی اللہ عنہا سے۔
امام بخاری ہی کہتے ہیں کہ جریر بن حازم کو ثابت بن انس سے مروی اس حدیث میں بھی وہم ہوا ہے کہ آپ صلی اللہ علیہ و آلہ و سلم نے فرمایا کہ جب اقامت ہو جائے تو اس وقت تک نہ کھڑے ہو جب تک مجھے نہ دیکھ لو امام بخاری فرماتے ہیں کہ حماد بن زید سے مروی ہے کہ وہ ثابت بنانی کے پاس تھے تو حجاج صواف نے یحیی بن ابو کثیر سے انہوں نے عبداللہ بن قتادہ سے انہوں نے اپنے والد سے اور انہوں نے نبی صلی اللہ علیہ و آلہ و سلم سے روایت بیان کی کہ آپ صلی اللہ علیہ و آلہ و سلم نے فرمایا جب نماز کی تکبیر ہو تو نماز کے لئے اس وقت تک کھڑے نہ ہو جب تک مجھے دیکھ نہ لو اس پر جریر وہم میں مبتلا ہو گئے انہیں یہ گمان ہوا کہ یہ حدیث ثابت نے انس سے اور انہوں نے نبی صلی اللہ علیہ و آلہ و سلم سے روایت کی ہے۔
اور فرض کرتے ہیں کہ فہیم کا خلائی جہاز خلاء میں خراب ہو کر رک گیا ہے، شبانہ اپنے خلائی جہاز کے ساتھ اس کے پیچھے 180 ہزار میل فی سیکنڈ کی رفتار سے آئی اور اس کے پاس سے گزر گئی، اگلے ہی لمحے فہیم کے سامنے شبانہ کا خلائی جہاز 180 ہزار میل طے کر گیا، فہیم شبانہ کو روشنی کے ذریعے سگنل بھیجتا ہے جو شبانہ کے جہاز کے پیچھے 186 ہزار میل فی سیکنڈ کی رفتار سے نکل پڑتا ہے، اس وقت اگر شبانہ روشنی کے سگنل کے سامنے 180 ہزار میل فی سیکنڈ کی رفتار سے سفر کرتے ہوئے اسے اپنی طرف آتے ہوئے دیکھے تو اسے سگنل کی روشنی اپنے پیچھے چھ ہزار میل فی سیکنڈ کی رفتار سے آتی ہوئی نظر نہیں آئے گی، بلکہ وہ اپنی اصل رفتار یعنی 186 ہزار میل فی سیکنڈ کی رفتار سے اسے اپنی طرف آتی ہوئی نظر آئے گی، حالانکہ وہ روشنی کے سامنے 180 ہزار میل فی سیکنڈ کی رفتار سے سفر کر رہی ہے۔
بیت المقدس کا معاہدہ ھذا ما اعطی عبد اللہ عمر امیر المومنین اھل ایلیا من الامان اعطاھم امانالانفسھم واموالھم ولکنائسھم وصلبانھم وسقیمھا بریھا وسائر ملتھاانہ لایسکن کنائسھم ولاتھدم ولاینقض منھا ولا من حیز ھاولا من صلبھم ولا کن شئی من اموالھم ولا یکرھون علی دینھم ولا یضارا حد من الیھود و علی اھل ایلیاء ان یعطوا الجزیۃ کما یعطی اھل المدائن و علیھم ان یخرجوا منھا الروم واللصوص فمن خرج منھم فھوا من علی نفسہ ومالہ حتی یبلغوا ما منھم ومن اقام منھم فھوا من و علیہ مثل اھلا ایلیاء من الجزیۃ و من احب من اھل ایلیاء ان یسیر بنفسہ ومالہ مع الروم و یخلی بیعھم و صلبھم فانھم آمنون علی انفسھم و علی بینعھم و صلبھم حتی یبلغوا ما منھم و علی مافی ھذا الکتاب عدھ اللہ و ذمۃ رسولہ و ذمۃ الخلفاء و ذمۃ الکومنین اذا اعطو الذی علیھم من الجزیۃ شھد علی ذلک خالد بن الولید و عمر بن العاص و عبد الرحمان بن عوف و معاویۃ ابی سفیان و کتب و حضر سنہ 15 ہجری۔
بے شک ظالم نجات نہیں پاتے اور البتہ اس عورت نے تو اس پر ارادہ کر لیا تھا اور اگر وہ اپنے رب کی دلیل نہ دیکھ لیتا تو اس کا ارادہ کر لیتا اسی طرح ہوا تاکہ ہم اس سے برائی اور بے حیائی کو ٹال دیں بے شک وہ ہمارے چنے ہوئے بندوں میں سے تھا اور دونوں دروازے کی طرف دوڑے اور عورت نے اس کا کرتہ پیچھے سے پھاڑ ڈالا اور دونوں نے عور ت کے خاوند کو دروازے کے پاس پایا کہنے لگی کہ جو تیرے گھر کے لوگوں سے برا ارادہ کرے اس کی تو یہی سزا ہے کہ قید کیا جائے یا سخت سزا دی جائے کہا یہی مجھ سے اپنا مطلب نکالنے کو پھسلاتی تھی اور عورت کے گھر والوں میں سے ایک گواہ نے گواہی دی اگر اس کا کرتہ آگے سے پھٹا ہوا ہے تو عورت سچی ہے اور وہ جھوٹا ہے اور اگر اس کا کرتہ پیچھے سے پھٹا ہوا ہے تو یہ جھوٹی ہے اور وہ سچا ہے۔
تم فرماؤ شاید نزدیک ہی ہو، (52 ) جس دن وہ تمہیں بلائے گا تو تم اس کی حمد کرتے چلے آؤ گے اور سمجھو گے کہ نہ رہے (108) تھے مگر تھوڑا، (53 ) اور میرے بندوں سے فرماؤ وہ بات کہیں جو سب سے اچھی ہو بیشک شیطان ان کے آپس میں فساد ڈالتا ہے، بیشک شیطان آدمی کا کھلا دشمن ہے، (54 ) تمہارا رب تمہیں خوب جانتا ہے، وہ چاہے تو تم پر رحم کرے چاہے تو تمہیں عذاب کرے، اور ہم نے تم کو ان پر کڑوڑا (حاکم اعلی) بنا کر نہ بھیجا (55 ) اور تمہارا رب خوب جانتا ہے جو کوئی آسمانوں اور زمین میں ہیں اور بیشک ہم نے نبیوں میں ایک کو ایک پر بڑائی دی اور داؤد کو زبور عطا فرمائی (56 ) تم فرماؤ پکارو انہیں جن کو اللہ کے سوا گمان کرتے ہو تو وہ اختیار نہیں رکھتے تم سے تکلیف دو کرنے اور نہ پھیر دینے کا (57 ) وہ مقبول بندے جنہیں یہ کافر پوجتے ہیں۔
جان سٹرک لکھتے ہیں، ,  ,     . , ,  , , ,    ;  ,  ,        , .     - ,  (1957.  ,     . ,    ,     ;    ,       .          .     . (, .  . ,  ,1979, 53) نارنگ صاحب کی طرف چلتے ہیں۔
جب آنحضرت صلی اللہ علیہ و سلم ہجرت فرما کر مدینہ تشریف لائے تو بعد میں انہوں نے بھی اپنا قبیلہ اور وطن چھوڑ کر ہجرت کی اور آنحضرت صلی اللہ علیہ و سلم کی خدمت میں موقع پر حاضر ہوا جب آپ صلی اللہ علیہ و سلم خیبر میں تھے اور پھر آپ صلی اللہ علیہ و سلم کے رحلت فرمانے تک مدینہ منورہ میں آپ صلی اللہ علیہ و سلم کے پاس رہے ان کو ذو النور کا لقب حاصل تھا اور یہ لقب اس بناء پر مشہور ہوا تھا کہ جب آنحضرت صلی اللہ علیہ و سلم نے ان کو اسلام کی تبلیغ کے لئے ان کے قبیلہ کی طرف روانہ فرمایا تو انہوں نے عرض کیا کہ یا رسول اللہ! مجھے کوئی ایسی نشانی عطا فرما دیجئے جس کو دیکھ کر لوگ میری تصدیق کریں، آپ صلی اللہ علیہ و سلم نے دعا فرمائی، الہی اس کو نور عطا فرما! اللہ تعالی نے دعا قبول فرمائی اور ان کی دونوں آنکھوں کے درمیان نور جگمگا اٹھا۔
جنہوں نے خود آ کر تم سے درخواست کی تھی کہ ہمارے لیے سواریاں بہم پہنچائی جائیں، اور جب تم نے کہا کہ میں تمہارے لیے سواریوں کا انتظام نہیں کر سکتا تو وہ مجبورا واپس گئے اور حال یہ تھا کہ ان کی آنکھوں سے آنسو جاری تھے اور انہیں اس بات کا بڑا رنج تھا کہ وہ اپنے خرچ پر شریک جہاد ہونے کی مقدرت نہیں رکھتے ۹|۹۳|البتہ اعتراض ان لوگوں پر ہے جو مالدار ہیں اور پھر بھی تم سے درخواستیں کرتے ہیں کہ انہیں شرکت جہاد سے معاف رکھا جائے انہوں نے گھر بیٹھنے والیوں میں شامل ہونا پسند کیا اور اللہ نے ان کے دلوں پر ٹھپہ لگا دیا، اس لیے اب یہ کچھ نہیں جانتے (کہ اللہ کے ہاں ان کی روش کا کیا نتیجہ نکلنے والا ہے) ۹|۹۴|تم جب پلٹ کر ان کے پاس پہنچو گے تو یہ طرح طرح کے عذرات پیش کریں گے مگر تم صاف کہہ دینا کہ ‘‘بہانے نہ کرو، ہم تہاری کسی بات کا اعتبار نہ کریں گے۔
حضرت ابو بکر رضی اللہ تعالی عنہ کی خلافت کا بیان عبد اللہ بن محمد نفیلی، محمد، سلمہ، محمد اسحاق، زہری، عبدالملک بن ابو بکر، عبدالرحمن بن حارث بن ہشام، حضرت عبداللہ بن زمعہ فرماتے ہیں کہ جب رسول اللہ صلی اللہ علیہ و آلہ و سلم کو بیماری کی شدت ہوئی اور میں مسلمانوں کے چند افراد کے ساتھ آپ کے پاس تھا تو آپ کو حضرت بلال رضی اللہ تعالی عنہ نے بلایا نماز کے لیے آپ نے فرمایا کہ کسی کو حکم دو کہ لوگوں کو نماز پڑھائے پس حضرت عبداللہ بن زمعہ نکلے تو دیکھا کہ عمر رضی اللہ تعالی عنہ لوگوں کے درمیان موجود ہیں اور حضرت ابو بکر رضی اللہ تعالی عنہ غائب تھے تو میں نے کہا اے عمر رضی اللہ تعالی عنہ کھڑے ہو جاؤ اور لوگوں کو نماز پڑھاؤ وہ آگے بڑھے اور تکبیر کہی جب رسول اللہ صلی اللہ علیہ و آلہ و سلم نے ان کی آواز سنی اور حضرت عمر رضی اللہ تعالی عنہ بلند بانگ آدمی تھے۔
خواہ وہ انسانوں میں سے ہوں یا جنوں میں سے، فیْ امم کے کلمات سے یہاں پر ایسے بدبختوں کے زمرے کو ذکر فرما دیا گیا، یعنی انہوں نے جنوں اور انسانوں کے انہی گروہوں میں شامل ہو کر دوزخ میں داخل ہونا ہے، جو ان سے پہلے اسی طرح کی تمرد و سرکشی کی زندگی گزار کر اس ہولناک انجام سے دو چار ہو چکے ہیں، سو یہ لوگ بڑے ہی خسارے والے لوگ ہیں، سو ان آیات کریمات سے دونوں گروہوں کے حال و مال کو پوری طرح واضح فرما دیا، کہ جن لوگوں نے والدین کی اطاعت و فرمانبرداری کی وہ اس کے نتیجے میں رب کی معرفت و اطاعت سے سرشار ہو کر جنت کی سدا بہار نعمتوں سے سرفراز ہو گئے، اور اس کے برعکس جنہوں نے والدین کی نافرمانی کی، وہ آخرکار جہنم سے ہمکنار ہو کر رہے، والعیاذ باللہ العظیم، سو اس سے یہ اہم اور بنیادی حقیقت واضح ہو جاتی ہے کہ والدین کے حق کی معرفت اور اس کی ادائے گی۔
دوسرے یہ کہ آپ صلی اللہ علیہ و سلم آئندہ سال مدینہ سے مکہ تشریف لائیں اور اپنا عمرہ قضا کریں اور ارکان عمرہ کی ادائیگی اور استراحت کے لئے) مکہ میں صرف تین دن قیام فرمائیں چنانچہ آئندہ سال جب آپ صلی اللہ علیہ و سلم مکہ تشریف لائے اور متعینہ مدت پوری ہو گئی (یعنی تین دن گزر گئے) اور آپ صلی اللہ علیہ و سلم نے مکہ سے واپسی کا ارادہ کیا تو حضرت حمزہ کی بیٹی اے میرے چچا اے میرے چچا کہتی ہوئی آپ صلی اللہ علیہ و سلم کے پیچھے لگ گئی، حضرت علی نے اس کو پکڑنے یعنی اپنے ہمراہ لینے کا ارادہ کیا اور اس کا ہاتھ پکڑ لیا یعنی اپنے ہمراہ لے لیا اس کے بعد حضرت حمزہ کی اس بیٹی کی پرورش کے بارے میں حضرت علی حضرت زید اور حضرت جعفر کے درمیان تنازعہ پیدا ہو گیا حضرت علی تو یہ کہتے تھے کہ پہلے میں نے اس بچی کو لیا ہے اور یہ میرے چچا کی بیٹی ہے۔
دیار مقدس سے وطن کو واپسی جب مدینہ منورہ میں قیام کی مدت ختم ہو جائے اور اس مقام مقدس سے جدا ہو کر وطن کو روانہ ہونے کا ارادہ ہو جائے تو مصلی نبوی یا اس کے قریب نماز پڑھ کر اور دعا مانگ کر مسجد نبوی صلی اللہ علیہ و سلم سے رخصت ہو بعد ازاں آنحضرت صلی اللہ علیہ و آلہ و سلم اور حضرت ابوبکر و حضرت عمر رضی اللہ عنہما کی زیارت کرے اور اللہ تعالی سے نہ صرف اپنے لئے بلکہ اپنے اعزاء و احباب کے لئے کونین کی سعادتوں کے حصول کی دعا مانگے نیز دیار مقدس میں اپنی تمام عبادات کی قبولیت اور اپنے اہل و عیال کے پاس امن و سلامتی کے ساتھ پہنچنے کی درخواست کرے اور یہ دعا پڑھے (اللہم انا نسئلک فی سفرنا ہذا لبر والتقوی ومن العمل ما تحب وترضی اللہم لا تجعل ہذا آخر العہد بنبیک ومسجدہ وحرمہ ویسر لی العود الیہ والعکوف لدیہ وارزقنی العفو والعافیۃ فی الدنیا والآخرۃ ورددنا الی اھلنا سالمین غانمین آمنین۔
صرف الفاظ سے تصویر نہیں بن سکتی صرف احساس میں حالات کی تفسیر کہاں صرف فریاد میں زخموں کی وہ زنجیر کہاں ایسی زنجیر کہ ایک ایک کڑی ہے جس کی کتنی کھوئی ہوئی خوشیوں کے مناظر پنہاں کتنی بھولی ہوئی یادوں کے پراسرار کھنڈر کتنے اجڑے ہوئے، لوٹے ہوئے سنسان نگر کتنے آتے ہوئے جاتے ہوئے چہروں کے نقوش کتنے بنتے ہوئے مٹتے ہوئے لمحات کے راز کتنی الجھی ہوئی راتوں کے نشیب اور فراز (۲) کیا کہوں مجھ کو کہاں لائی مری عمر رواں آنکھ کھولی تو ہر اک سمت اندھیرے کا سماں رینگتی اونگھتی مغموم سی اک راہگزر گرد آلام میں کھویا ہوا منزل کا نشاں گیسوۓ شام سے لپٹی ہوئی غم کی زنجیر سینۂ شب سے نکلتی ہوئی فریاد و فغاں ٹھنڈی ٹھنڈی سی ہواؤں میں وہ غربت کی تھکن در و دیوار پہ تاریک سے سائے لرزاں کتنی کھوئی ہوئی بیمار و فسردہ آنکھیں ٹمٹماتے سے دیے چار طرف نوحہ کناں دل مجروح سے اٹھتا ہوا غمناک دھواں یہی تاریکی غم تو مرا گہوارہ ہے۔
عبداللہ بن ابی بکرؓ جو جوان گھبرو بڑا چالا ک ہوشیار تھے، رات کو غار میں جا کر ان کے پاس رہتا اورسحر کے وقت واپس چلا آتا اور صبح قریش کے لوگوں کے ساتھ کرتا جیسے رات مکہ ہی میں گزاری ہو اور پھر جتنی باتیں نبیﷺ اور سیدنا ابو بکرؓ کو نقصان پہنچانے کی سنتا، وہ یادرکھتا اور رات کا اندھیرا ہوتے ہی ( غار پر آ کر )نبیﷺ اور ابو بکرؓ کو سنا دیتا اور عامر بن فہیرہ جوابو بکرؓ کے غلام تھے، وہ ایک ایک دودھیل بکری گلے میں سے روکے رہتے ( اس دودھ نہ نچوڑتے ) جب ایک گھڑی رات گزر جاتی تو وہ بکری اس غار میں لے کر آتے اور دونوں صاحب تازہ اور گرم گرم دودھ پی کر رات بسر کرتے، یہاں تک کہ عامر بن فہیرہ اندھیرے ہی میں بکریوں کو آواز دینا شروع کرتے، تین راتیں برابر ایسا ہی کرتے رہے اور نبیﷺ اور ابو بکرؓ نے قبیلہ نبی الدیل، جو کہ بنی عبد بن عدی میں سے تھا۔
نبی اکرم صلی اللہ علیہ و سلم کو اپنی بعثت شریفہ کے شروع میں جو خاص مشاہدات پیش آئے اور جو تجربات ہوئے اول تو وہ خود ہی بڑے گراں بار تھے، پھر جب آپ صلی اللہ علیہ و سلم نے ان کا اظہار اپنے خاندان والوں کے سامنے کیا اور انہوں نے ان کا مذاق اڑانا شروع کیا تو آپ کی اس فکر مندی میں اور اضافہ ہو گیا تو ایسی حالت میں آپ زیادہ تر اپنی چادر لپیٹے عام لوگوں سے الگ تھلگ رہتے جس طرح کہ ایک فکر مند انسان رہتا ہے تو آپ صلی اللہ علیہ و سلم کی اسی فکر و پریشانی کو دور کرنے کے لئے اللہ تعالی نے نہایت عنایت اور شفقت و پیار کے ساتھ آپ صلی اللہ علیہ و سلم کو مزمل اور مدثر کے انہی دو لفظوں سے خطاب فرمایا تاکہ اس خطاب ہی سے آپ کو تسلی مل جائے کہ رب کریم آپ صلی اللہ علیہ و سلم کے حال سے اچھی اور پوری طرح واقف و آگاہ ہے۔
نیز فرمایا: ان انزلنا التوراۃ فیھا ھدی و نور یحکم بھا النبیون الذین اسلموا للذین ھادوا والربانیون والاحبار بما استحفظوا من کتاب اللہ وکانوا علیہ شھداء فلا تخشوا الناس واخشون ولا تشتروا بآیاتی ثمنا قلیلا ومن لم یحکم بما انزل اللہ فاؤلئک ھم الکافرون، وکتبنا علیھم فیھا ان النفس بالنفس والعین بالعین والانف بالانف والاذن بالاذن والسن بالسن والجروح قصاص فمن تصدق بہ فھو کفارۃ لہ ومن لم یحکم بما انزل اللہ فاؤلئک ھم الظالمون، وقفینا علی آثارھم بعیسی ابن مریم مصدقا لما بین یدیہ من التوراۃ وآتینا الانجیل فیہ ھدی و نور ومصدقا لما بین یدیہ من التوراۃ وھدی وموعظۃ للمتقین، ولیحکم اھل الانجیل بما انزل اللہ فیہ ومن لم یحکم بما انزل اللہ فاؤلئک ھم الفاسقون، وانزلنا الیک الکتاب بالحق مصدقا لما بین یدیہ من الکتاب ومھیمنا علیہ فاحکم بینھم بما انزل اللہ ولا تتبع اھواء ھم عما جاء ک من الحق لکل جعلنا منکم شرعۃ ومنھاجا ولو شاء اللہ لجعلکم امۃ واحدۃ ولکن لیبلوکم فیما آتاکم فاستبقوا الخیرات الی اللہ مرجعکم جمیعا فینبئکم بما کنتم فیہ تختلفون۔
وجہ یہ ہے کہ آنحضرت صلی اللہ علیہ و آلہ و سلم اور آپ کے ساتھیوں نے حدیبیہ والے سال جبکہ مشرکین رکاوٹ بن گئے تھے اور آپ کو حرم میں نہ جانے دیا تو حرم سے باہر ہی سب نے سر بھی منڈوائے اور قربانیاں بھی کر دیں، لیکن امن کی حالت میں جبکہ حرم میں پہنچ سکتے ہوں تو جائز نہیں جب تک کہ قربانی اپنی جگہ پر نہ پہنچ جائے اور حاجی حج و عمرے کے جملہ احکام سے فارغ نہ ہولے اگر وہ حج و عمرے کا ایک ساتھ احرام باندھے ہوئے ہو تو ان میں سے ایک کو کرنے والے ہو تو خواہ اس نے صرف حج کا احرام باندھا ہو خواہ تمتع کی نیت کی ہو، بخاری مسلم میں ہے کہ حضرت ام المومنین حفصہ رضی اللہ عنہا نے رسول اللہ صلی اللہ علیہ و آلہ و سلم سے پوچھا کہ یا رسول اللہ صلی اللہ علیہ و آلہ و سلم ! سب تو احرام کھول ڈالے لیکن آپ تو احرام میں ہی ہیں۔
وہ لوگوں کے لئے ممنوع ہیں کہ ان کے ارتکاب سے اجتناب وپرہیز واجب و ضروری ہے اور مشتبہ چیزوں میں مبتلا ہونے کو ممنوعہ چراگاہ کی مینڈ (منڈیر) پر عام جانور چرانے کے ساتھ تشبیہ دی گئی ہے کہ جس طرح چرواہے کے لئے ضروری ہے کہ وہ اپنے جانوروں کو ممنوعہ چراگاہ سے دور رکھ کر چرائے تا کہ اس کے جانور اس ممنوعہ چراگاہ میں نہ گھس جائیں اور اگر وہ اپنے جانوروں کو ممنوعہ چراگاہ کی مینڈ پر چرائے گا تو پھر اس بات کا ہر وقت احتمال رہے گا کہ اس کے جانور ممنوعہ چراگاہ میں گھس جائیں جس کے نتیجہ میں اسے مجرم قرار دے دیا جائیگا اسی طرح انسان کو چاہئے کہ وہ مشتبہ چیزوں سے دور رہے تا کہ محرمات حارم چیزوں میں مبتلا نہ ہو جائے اس کے بعد آپ نے مذکورہ بالا تشبیہ کی وضاحت کرتے ہوئے فرمایا کہ یہ جان لو کہ ہر بادشاہ کا ایک ایسا ممنوعہ علاقہ ہوتا ہے جس میں جانور چرانا جرم سمجھا جاتا ہے۔
پاکستان . 321-6581221 @. *** کتاب اوّل ابتدائیہ (ذمہ داروں کی جانب سے ) ڈوب مرنے کی باتیں اس جستجو کی ابتدا تب ہوئی جب سلمان رشدی، پوپ بینڈکٹ اور دیگر معترضین کے آج کے جدید دور کے حوالے سے اسلام پر ہونے والے اعتراضات سامنے آئے اور پھر ان کا خاطر خواہ جواب یعنی عقائد و اخلاقیات سے بلند تر ایک قانونی اور منطقی ایسا مدلل جواب اردو کے تمام تر تاریخی اسلامی علمی تحقیق و تدبر کے انبار میں موجود نہ پایا جو خود معترض اور دیگر غیر مسلم دنیا کو بے اختیار دین کی عظمت کا قائل کر دے، تب ایسا خاطر خواہ جواب ہم چند احباب نے خود ڈھونڈنا چاہا اور پھر بہت سی لرزہ خیز حقیقتوں کی نقاب کشائی ہوئی جن میں پہلی حقیقت یہ تھی کہ دین کے متعدد پہلوؤں سے غیر مسلم تو درکنار، خود ہم بھی لاعلم رکھے گئے ہیں اور یہی وجہ ہے کہ اسلام پر ہونے والے اعتراضات پر مبنی لٹریچر پر پوری اسلامی دنیا میں پابندی بھی عائد ہے۔
پھر جب تمہیں خشکی کی طرف نجات دیتا ہے تو منہ پھیر لیتے ہیں اور انسان بڑا ناشکرا ہے، (68 ) کیا تم اس سے نڈر ہوئے کہ وہ خشکی ہی کا کوئی کنارہ تمہارے ساتھ دھنسا دے یا تم پر پتھراؤ بھیجے پھر اپنا کوئی حمایتی نہ پاؤ (69 ) یا اس سے نڈر ہوئے کہ تمہیں دوبارہ دریا میں لے جائے پھر تم پر جہاز توڑنے وا لی آندھی بھیجے تو تم کو تمہارے کفر کے سبب ڈبو دے پھر اپنے لیے کوئی ایسا نہ پاؤ کہ اس پر ہمارا پیچھا کرے (70 ) اور بیشک ہم نے اولاد آدم کو عزت دی اور ان کی خشکی اور تری میں سوار کیا اور ان کو ستھری چیزیں روزی دیں اور ان کو اپنی بہت مخلوق سے افضل کیا (71 ) جس دن ہم ہر جماعت کو اس کے امام کے ساتھ بلائیں گے تو جو اپنا نامہ داہنے ہاتھ میں دیا گیا یہ لوگ اپنا نامہ پڑھیں گے اور تاگے بھر ان کا حق نہ دبایا جائے گا۔
چراغان شبستان دل پروانہ ہم ردیف ن غزل نمبر 119 خوش 166 وحشتے کہ عرض جنون فنا کروں جوں گرد راہ، جامۂ ہستی قبا کروں گر بعد مرگ و حشت دل کا گلہ کروں موج غبار سے پر یک دشت وا کروں آ آے بہار ناز! کہ تیرے خرام سے دستار گرد شاخ گل نقش پا کروں خوش اوفتادگی کہ بہ صحراۓ انتظار جوں جادہ گرد رہ سے نگہ سرمہ سا کروں صبر اور یہ ادا کہ دل آوے اسیر چاک درد اور یہ کمیں کہ رہ نالہ وا کروں وہ بے دماغ منت اقبال ہوں کہ میں وحشت بہ داغ سایۂ بال ہما کروں وہ التماس لذت بیداد ہوں کہ میں تیغ ستم کو پشت خم التجا کروں وہ راز نالہ ہوں کہ بشرح نگاہ عجز افشاں غبار سرمہ سے فرد صدا کروں لوں وام بخت خفتہ سے یک خواب خوش اسد لیکن یہ بیم ہے کہ کہاں سے ادا کروں غزل نمبر 120 غنچۂ 167 ناشگفتہ کو دور سے مت دکھا کہ یوں بوسے کو پو چھتا ہوں۔
چنانچہ جب اللہ نے اپنے دین کا بول بالا کیا اور مکہ فتح ہو گیا تو لوگ اسلام قبول کرنے کے لیے ٹوٹ پڑے میرے والد نے اپنی قوم پر پہل کی اور سب سے پہلے اسلام لے آئے جب وہ یعنی میرے والد لوٹ کر آئے تو اپنی قوم سے کہنے لگے کہ "" اللہ کی قسم ! میں سچے نبی صلی اللہ علیہ وسلم کے پاس آیا تو آپ صلی اللہ علیہ وسلم نے فرمایا ہے کہ فلاں وقت میں ایسی ( اور اتنی) نماز پڑھو اور فلاں وقت میں ایسی (اور اتنی) نماز پڑھو (یعنی آپ نے نماز کی کیفیات اور اوقات بیان کئے) اور جب نماز کا وقت ہو جائے تو تم میں سے ایک آدمی اذان دے اور تم میں سے جو آدمی قرآن زیادہ جاننے والا ہو وہ تمہاری امامت کرائے چنانچہ جب نماز کا وقت آیا اور جماعت کی تیاری ہوئی تو لوگوں نے آپس میں دیکھا ( کہ امام کسے بنایا جائے!) مجھ سے زیادہ کوئی قرآن کا جاننے والا نہیں تھا۔
چنانچہ جب اللہ نے اپنے دین کا بول بالا کیا اور مکہ فتح ہو گیا تو لوگ اسلام قبول کرنے کے لیے ٹوٹ پڑے میرے والد نے اپنی قوم پر پہل کی اور سب سے پہلے اسلام لے آئے جب وہ یعنی میرے والد لوٹ کر آئے تو اپنی قوم سے کہنے لگے کہ اللہ کی قسم ! میں سچے نبی صلی اللہ علیہ و سلم کے پاس آیا تو آپ صلی اللہ علیہ و سلم نے فرمایا ہے کہ فلاں وقت میں ایسی (اور اتنی) نماز پڑھو اور فلاں وقت میں ایسی (اور اتنی) نماز پڑھو (یعنی آپ نے نماز کی کیفیات اور اوقات بیان کئے) اور جب نماز کا وقت ہو جائے تو تم میں سے ایک آدمی اذان دے اور تم میں سے جو آدمی قرآن زیادہ جاننے والا ہو وہ تمہاری امامت کرائے چنانچہ جب نماز کا وقت آیا اور جماعت کی تیاری ہوئی تو لوگوں نے آپس میں دیکھا (کہ امام کسے بنایا جائے !) مجھ سے زیادہ کوئی قرآن کا جاننے والا نہیں تھا۔
چنانچہ وہ تینوں حضرت طلحہ رضی اللہ عنہ کے پاس رہنے لگے (کچھ دنوں کے بعد) نبی کریم صلی اللہ علیہ و آلہ و سلم نے کسی طرح ایک لشکر بھیجا تو اس لشکر کے ساتھ ان تینوں میں سے بھی ایک شخص گیا اور میدان جنگ میں دشمنوں سے لڑتا ہوا شہید ہو گیا، اس کے بعد حضور صلی اللہ علیہ و آلہ و سلم نے ایک اور لشکر بھیجا اس کے ساتھ دوسرا شخص گیا اور وہ بھی دشمنوں سے لڑتے ہوا شہید ہو گیا، اور پھر تیسرا شخص اپنے بستر پر اللہ کو پیارا ہو گیا اور یہ شص اگرچہ میدان جنگ میں شہید ہونے کا موقع نہیں پا سکا لیکن مرابط ضرور تھا، اور میدان جنگ میں دشمنوں کے ساتھ جہاد کرنے کی نیت بھی رکھتا تھا، راوی کہتے ہیں کہ حضرت طلحہ رضی اللہ عنہ نے بیان کیا کہ ان تینوں میں سے دو کی شہادت اور ایک کی قدرتی موت کے بعد ایک دن خواب میں میں نے دیکھا کہ تینوں جنت میں ہیں۔
کیونکہ مکہ اور مدینہ کے رہنے والے کو عام طور پر سورج کی شدید تمازت، گرم آب و ہوا اور دھوپ میں ان کی محنت مشقت کرنے اور ان کے مزاج کی تیزی و گرمی کی وجہ سے بخار ہو جایا کرتا تھا، چنانچہ جو بخار آفتاب کی حرارت و تمازت، کوئی گرم دوا وغیرہ کھانے دھوپ و تپش میں زیادہ چلنے پھرنے اور حرکت کرنے اور آب و ہوا کے دباؤ کی وجہ سے ہو اس کا بہترین علاج پانی ہے کہ ٹھنڈے پانی میں غوطہ لگایا جائے یا یہ ٹھنڈا پانی اپنے بدن پر بہایا جائے، یا بخار کو پانی سے ٹھنڈا کیا جائے کہ مراد یہ بھی ہو سکتی ہے کہ اس طرح کے بخار میں ٹھنڈی دوائیں پانی میں مخلوط کر کے استعمال کی جائیں اور بعض حضرات کے مطابق اس سے یہ بھی مراد ہو سکتی ہے کہ جس شخص کو بخار ہو وہ پیاسوں کو اللہ واسطے ٹھنڈا پانی پلائے، اس کی برکت سے اللہ تعالی اس کے بخار کو دور کر دے گا۔
ہر رجوع لانے والے بندے کے لیے (10) اور بیشک ہم نے داؤد کو اپنا بڑا فضل دیا اے پہاڑو! اس کے ساتھ اللہ کی رجوع کرو اور اے پرندو! اور ہم نے اس کے لیے لوہا نرم کیا (11) کہ وسیع زرہیں بنا اور بنانے میں اندازے کا لحاظ رکھ اور تم سب نیکی کرو، بیشک تمہارے کام دیکھ رہا ہوں، (12) اور سلیمان کے بس میں ہوا کر دی اس کی صبح کی منزل ایک مہینہ کی راہ اور شام کی منزل ایک مہینے کی راہ اور ہم نے اس کے لیے پگھلے ہوئے تانبے کا چشمہ بہایا اور جنوں میں سے وہ جو اس کے آگے کام کرتے اس کے رب کے حکم سے ادر جو ان میں ہما رے حکم سے پھرے ہم اسے بھڑ کتی آ گ کا عذاب چکھائیں گے، (13) اس کے لیے بناتے جو وہ چاہتا اونچے اونچے محل اور تصویریں اور بڑے حوضوں کے برابر لگن اور لنگر دار دیگیں اے داؤد والو! شکر کرو اور میرے بندوں میں کم ہیں۔
ہیں، تم فرماؤ روح میرے رب کے حکم سے ایک چیز ہے اور تمہیں علم نہ ملا مگر تھوڑا (ف ۱۸۷) ۱۸۷ قریش مشورہ کے لئے جمع ہوئے اور ان میں باہم گفتگو یہ ہوئی کہ محمّد مصطفی (صلی اللہ علیہ و آلہ و سلم) ہم میں رہے اور کبھی ہم نے ان کو صدق و امانت میں کمزور نہ پایا کبھی ان پر تہمت لگانے کا موقع ہاتھ نہ آیا، اب انہوں نے نبوّت کا دعوی کر دیا تو ان کی سیرت اور ان کے چال چلن پر کوئی عیب لگانا تو ممکن نہیں ہے، یہود سے پوچھنا چاہیئے کہ ایسی حالت میں کیا کیا جائے، اس مطلب کے لئے ایک جماعت یہود کے پاس بھیجی گئی، یہود نے کہا کہ ان سے تین سوال کرو اگر تینوں کے جواب نہ دیں تو وہ نبی نہیں اور اگر تینوں کا جواب دے دیں جب بھی نبی نہیں اور اگر دو کا جواب دے دیں ایک کا جواب نہ دیں تو وہ سچّے نبی ہیں، وہ تین سوال یہ ہیں۔
یعنی ان مسلمانوں کو شہید کا درجہ ملتا ہے جو ایک بہت بڑی سعادت ہے اور اس کی صورت یہ ہوتی ہے کہ مسلمان خود آپس میں لڑ پڑتے ہیں اور ایک دوسرے کا خون بہاتے ہیں تو دیکھا جائے گا کہ ان کا باہمی قتل و قتال اور کشت و خون کس بنا پر ہے اگر ایسا ہے کہ دونوں فریق کسی ایسے معاملہ میں بر سر جنگ ہو گئے ہیں جس کی حیثیت شرعی نقطہ نظر سے واضح نہیں ہے اور اشتباہ و تاویل کے سبب دونوں کا حق پر ہونا ثابت ہو سکتا ہے تو اس صورت میں کہا جائے گا کہ دونوں فریق سلامتی پر ہیں، اور ان میں سے کسی کو بھی ظالم قرار نہیں دیا جائے گا اور اگر ان کا باہم بر سر جنگ ہونا اور ایک دوسرے کا کشت و خون کرنا کسی ایسے معاملہ کی وجہ سے ہے جس کی حیثیت و حقیقت بالکل واضح ہے اور ایک فریق صریحا ظلم و زیادتی پر ہے تو جو فریق مظلوم ہو گا۔
ینسآء النبی لستن کا حدمن النسآء وقرن فی بیوتکن ولا تبرجن تبرج الجاھلیۃ الاولی واقمن الصلوۃ واتین الزکوۃ واطعن اللہ ورسولہ انما یریداللہ لیذھب عنکم الرجس اھل البیت ویطھر کم تطھیرا واذکرن مایتلی فی بیوتکن من آیات اللہ والحکمۃ ان اللہ کان لطیفا خبیرا (الاحزاب۳۳:۳۳۳۴) ترجمہ :اے نبی کی بیویو! تم عام عورتوں کی طرح نہیں ہو اگر تم پرہیزگاری اختیار کرو تو نرم لہجے سے بات نہ کرو کہ جس کے دل میں بیماری ہو وہ کوئی برا خیال کرے اور ہاں قاعدے کے مطابق کلام کرو اور اپنے گھروں میں قرار سے رہو اور قدیم جہالت کے دور کی طرح اپنے بناؤ سنگھار کا اظہار نہ کرو اور نمازیں برابر ادا کرتی رہو اور زکوۃ بھی دیتی رہو اور اللہ اور اس کے رسول کی اطاعت کرتے رہو اللہ یہی چاہتا ہے کہ اے نبی کے گھر والیو!تم سے وہ ہرقسم کی گندگی کو دور کر دے اور تمہیں خوب پاک کر دے اور تمہارے گھروں میں اللہ کی جو آیتیں اور رسول کی احادیث پڑھی جاتی ہیں۔
۲۹|۱۵|پھر نوحؑ کو اور کشتی والوں کو ہم نے بچا لیا اور اسے دنیا والوں کے لیے ایک نشان عبرت بنا کر رکھ دیا ۲۹|۱۶|اور ابراہیمؑ کو بھیجا جبکہ اس نے اپنی قوم سے کہا ‘‘اللہ کی بندگی کرو اور اس سے ڈرو یہ تمہارے لیے بہتر ہے اگر تم جانو ۲۹|۱۷|تم اللہ کو چھوڑ کر جنہیں پوج رہے ہو وہ تو محض بت ہیں اور تم ایک جھوٹ گھڑ رہے ہو در حقیقت اللہ کے سوا جن کی تم پرستش کرتے ہو وہ تمہیں کوئی رزق بھی دینے کا اختیار نہیں رکھتے اللہ سے رزق مانگو اور اسی کی بندگی کرو اور اس کا شکر ادا کرو، اسی کی طرف تم پلٹائے جانے والے ہو ۲۹|۱۸|اور اگر تم جھٹلاتے ہو تو تم سے پہلے بہت سی قومیں جھٹلا چکی ہیں، اور رسول پر صاف صاف پیغام پہنچا دینے کے سوا کوئی ذمّہ داری نہیں ہے‘‘ ۲۹|۱۹|کیا ان لوگوں نے کبھی دیکھا ہی نہیں ہے کہ اللہ کس طرح خلق کی ابتدا کرتا ہے، پھر اس کا اعادہ کرتا ہے؟
﻿ تجدید و احیائے دین ابو الاعلی مودودی فہرست مضامین - دیباچہ طبع اول - دیباچہ طبع پنجم - اسلام اور جاہلیت کی اصولی و تاریخی کشمکش - زندگی کے چار نظریے - جاہلیت خالصہ - جاہلیت مشرکانہ - جاہلیت راہبانہ - اسلام - انبیاء علیہم السلام کا مشن - نبی کے کام کی نوعیت - خلافت راشدہ - مجددین کی ضرورت - شرح حدیث من یجدد لھا دینھا - کار تجدید کی نوعیت - تجدد اور تجدید کا فرق - مجدد کی تعریف - مجدد اور نبی کا فرق - کار تجدید - مجدد کامل کا مقام - الامام المہدی - امت کے چند بڑے بڑے مجددین اور ان کے کارنامے - عمر ابن عبد العزیز - ائمہ اربعہ - امام غزالی - ابن تیمیہ - شیخ احمد سرہندی - شاہ ولی اللہ دہلوی کا کارنامہ - تنقیدی کام - تعمیری کام - نتائج - سید احمد بریلوی اور شاہ اسمعیل شہید - اسباب ناکامی - پہلا سبب - دوسرا سبب - تیسرا سبب - خاتمہ - ضمیمہ 1۔