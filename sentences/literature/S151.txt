" امارت وقضا کا بیان تعصب کے خلاف تنبیہ اور حضرت ابوہریرہ کہتے ہیں کہ میں نے رسول کریم صلی اللہ علیہ وسلم کو یہ فرماتے ہوئے سنا کہ " جو شخص امام (سربراہ مملکت ) کی اطاعت وفرمانبرداری سے نکل جائے اور اسلام کی جماعت (ملت کی اجتماعی ہیت ) سے علیحدگی اختیار کرے اور پھر اس حالت میں مر جائے تو اس کا مرنا جاہلیت پر مرنے کے مرادف ہوگا، جو شخص کسی ایسے جھنڈے کے نیچے یعنی ایسے مقصد کے لئے ) لڑا جس کا حق وباطل ہونا ظاہر نہ ہو درآنحالیکہ وہ تعصب سے غضبناک ہوا اور متعصب ہوا اور تعصب کی وجہ سے لوگوں کو اپنی طرف بلایا یا تعصب کی وجہ سے کسی کی مدد کی (یعنی اس کا لڑنا غضبناک ہونا لوگوں کو اپنی مدد کے لئے بلانا یا کسی کی مدد کرنا اعلاء کلمۃ الحق اور دین سے اظہار کے لئے نہیں تھا۔
" رحمت باری تعالی کی وسعت کا بیان جزاء اور سزا میں رحمت الہی کا ظہور "حضرت ابن عباس رضی اللہ عنہ راوی ہیں کہ رسول کریم صلی اللہ علیہ وآلہ وسلم نے فرمایا اللہ تعالی نے نیکیاں اور برائیاں لکھی یعنی فرشتوں کو حکم دیا کہ وہ لوح محفوظ میں نیکیوں اور برائیوں کے بارہ میں یہ تفصیل لکھ دیں کہ جو شخص کسی نیکی کا ارادہ کرے اور وہ اس پر عمل نہ کر سکے (یعنی ارادہ کے باوجود وہ کسی عذر کی بناء پر اس نیکی کو کرنے پر قادر نہ ہو سکے) تو اللہ تعالی اس کے لئے اپنے ہاں اس ارادہ ہی کو ایک پوری نیکی لکھ لیتا ہے اور جو شخص نیکی کا ارادہ کرے اور پھر اس نیکی کو کرے تو اللہ تعالی اس کے لئے اپنے ہاں دس گنا سے سات سو گنا تک بلکہ اس سے بھی زیادہ نیکیاں لکھ لیتا ہے۔
" مناقب کا جامع بیان حذیفہ اور ابن مسعود کی فضیلت " اور حضرت حذیفہ بن الیمان بیان کرتے ہیں کہ (ایک دن) چند صحابہ بولے کہ یا رسول اللہ صلی اللہ علیہ وسلم : اگر آپ صلی اللہ علیہ وسلم اپنے سامنے ہی صحابہ میں سے کسی کو اپنا خلیفہ مقرر فرما دیتے تو اچھا ہوتا (یایہ معنی ہیں کہ یا رسول اللہ صلی اللہ علیہ وسلم ! اگر آپ صلی اللہ علیہ وسلم خود کسی کو اپنا خلیفہ مقرر فرماتے تو وہ کون ہوتا ! ) آنحضرت صلی اللہ علیہ وسلم نے فرمایا : اگر میں کسی کو تمہارے اوپر خلیفہ مقرر کردوں اور پھر تم اس کی نافرمانی کرو تو تم عذاب میں پکڑے جاؤگے، تاہم (میں تم کو وصیت کرتاہوں کہ ) حذیفہ تم سے جو کچھ کہیں یا جو حدیث بیان کریں اس کو سچ جانواورعبد بن مسعود تم کو جو کچھ پڑھائیں اس کو پڑھو۔
" نماز کا بیان عبادت میں ایک دوسرے کی مدد کی جائے " اور حضرت ابوہریرہ رضی اللہ تعالی عنہ راوی ہیں کہ سرور کونین صلی اللہ علیہ وسلم نے فرمایا " اللہ تعالی اس آدمی پر رحمت نازل فرمائے جو رات کو اٹھ کر (خود بھی تہجد کی ) نماز پڑھے اور اپنی بیوی کو بھی جگائے تاکہ وہ بھی نماز پڑھے اور اگر بیوی (نیند کے غلبے اور کثرت غفلت و سستی کی وجہ سے ) نہ جاگے تو (اس کی نیند ختم کرنے کے لیے) اس کے منہ پر پانی کے چھنیٹے ڈالے اور اللہ تعالی اس عورت پر اپنی رحمت نازل فرمائے جو رات کو اٹھ کر (خود بھی تہجد ) کی نماز پڑھے اور اپنے خاوند کو جگائے تاکہ وہ بھی نمازپڑھے اور اگر شوہر (غلبہء و نیند و سستی کی وجہ سے ) نہ جاگے تو وہ اس کے منہ پر پانی کے چھینٹے ڈالے۔
" وتر کا بیان آخری نصف رمضان میں اور رکوع کے بعد قنوت پڑھنے کا مسئلہ " حضرت حسن بصری رحمہ اللہ تعالی علیہ فرماتے ہیں کہ امیر المومنین حضرت عمر بن خطاب رضی اللہ تعالی عنہ نے لوگوں کو رمضان میں نماز تراویح کے لیے) جمع کیا اور حضرت ابی بن کعب رضی اللہ تعالی عنہ کو امام بنایا، حضرت ابی بن کعب نے ان کو بیس راتوں تک نماز پڑھائی اور انہوں نے لوگوں کے ساتھ دعا قنوت سوائے آخری نصف رمضان کے اور دنوں میں نہیں پڑھی اور جب آخر کے دس روزے رہ گئے تو حضرت ابی بن کعب مسجد میں نہ آئے بلکہ (وتر کی) نماز اپنے گھر میں پڑھنے لگے، لوگ کہتے کہ " ابی بھاگ گئے" (ابوداؤد) اور حضرت انس بن مالک رضی اللہ تعالی عنہ سے کسی نے دعا قنوت کے بارے میں پوچھا کہ (رکوع سے پہلے پڑھی جائے یا بعد میں؟
" چنانچہ میں نے مناسب جانا کہ تمیم داری کا وہ واقعہ تمہیں بھی سنا دوں تاکہ دجال کے بارے میں تمہارا یقین اور زیادہ پختہ ہوجائے اور میری بتائی ہوئی باتیں مشاہدہ کے قرین ہو جائیں تو سنو مجھ سے تمیم داری نے بیان کیا کہ وہ ایک ( دن ) قبیلہ جذام کے تیس آدمیوں کے ساتھ ایک بحری کشتی میں سوار ہو کر روانہ ہوا تو پانی کی موج ایک مہینہ تک کشتی کے سواروں سے کھیلتی رہی ( یعنی کشتی سمندر کی ایک ایسی موج میں گھر گئی جو مسلسل ایک مہینہ تک اس کو ادھر ادھر لئے پھری اور اس نے سواروں کو منزل مقصود تک نہ پہنچنے دیا ) یہاں تک کہ اس موج نے کشتی کو ( ایک دن ) غروب آفتاب کے وقت ایک جزیرہ کے قریب پہنچایا دیا اور سارے سوار ان چھوٹی کشتیوں میں کہ جو بڑی کشتی کے ساتھ تھیں۔
( تاکہ اس کو اپنا سر براہ اور حاکم بنائیں ) وہ شخص اگرچہ ( فتنہ کے خوف سے ) یہ منصب قبول کرنے کو پسند نہیں کرے گا مگر لوگ ( منت سماجت کر کے اس کو تیار کریں گے اور اس کے ہاتھ پر بیعت کرلیں گے، یہ بیت (خانہ کعبہ میں ) حجر اسود اور مقام ابراہیم کے درمیان عمل میں آئے گی، اس کے بعد اس کے مقابلہ پر شام (کے بادشاہ ) کی طرف سے ایک لشکر بھیجا جائے گا لیکن وہ لشکر مکہ اور مدینہ کے درمیان واقع مقام بیداء پر زمین میں دھنسا دیا جائے گا، اور پھر جب لوگوں کو یہ معلوم ہوگا کہ (شام کا لشکر مکہ پہنچنے سے پہلے ہی زمین بوس کر دیا گیا ہے، تو ملک شام کے ابدال اور عراق کے عصائب اس شخص کی خدمت میں پہنچیں گے اور اس کے ہاتھ پر بیعت کر لیں گے۔
(بخاری ومسلم) تشریح پہلے تو آپ نے مسلمانوں کو اس مکان کے ساتھ تشبیہ دی جس کے سارے اجزاء اور تمام حصے ایک دوسرے کے ساتھ جڑ کر پورے مکان کو مضبوط و پختہ بناتے ہیں اور پھر اس حقیقت کو آپ نے مثالی صورت میں اپنے ایک ہاتھ کی انگلیوں کو دوسرے ہاتھ کی انگلیوں میں پھنسا کر دکھلایا کہ اگر سارے مسلمان اسی طرح ایک دوسرے کے ساتھ مربوط و متحد رہیں اور باہمی محبت و موانست اور امداد و تعاون کی زنجیر میں منسلک رہیں تو پوری ملت اسلامیہ مضبوط و توانا اور ایک ناقابل تسخیر طاقت بن جائے گی لیکن واضح رہے کہ مسلمانوں کا وہی اتحاد اور وہی یک جہتی مطلب و مستحسن ہے جس کی بنیاد حق و حلال کے معاملات پر ہو حرام و مکروہ اور گناہ کے موجب معاملات میں اتحاد و اتفاق اور ایک دوسرے کے ساتھ مدد تعاون غیر مطلوب ہے۔
) ہندی تحریک کس حد تک تفریقی انداز میں کام کر رہی تھی، اس کا اندازہ کنگ کی کتاب کے ذیل کے اقتباس سے بخوبی لگایا جا سکتا ہے: "         (       ,     ". ( , , . 176). (ہندی تحریک کی پوری تاریخ کو ہم تفریق کو بڑھانے (ہندی کو اردو سے زیادہ سے زیادہ مختلف بنا کر پیش کرنے) اور جذب پذیری کے عمل کو کم کرنے (ہندوؤں کو، اردو کے ساتھ کسی بھی طرح کی وابستگی سے، باز رکھنے) کی سوچی سمجھی کوشش کے طور پر دیکھ سکتے ہیں، جب کہ ہم پلہ اردو تحریک اس کے بالکل برعکس کام کر رہی تھی۔
100 گرام گائے کے گوشت میں کیلوریز اور چکنائیوں کی یہ مقدار پائی جاتی ہے: -1 پکے ہوئے قیمے میں 229 حرارے 15.2 گرام چکنائیاں -2 پشت کے بھنے ہوئے ٹکڑے میں 246 حرارے 14.6 گرام چکنائیاں -3 کباب میں 218 حرارے 12.1 گرام چکنائیاں -4 روسٹ کئے ہوئے پٹھہ میں 284 حرارے 21.1 گرام چکنائیاں چھوٹا گوشت  اس میں بھی بہت زیادہ چکنائی ہوتی ہے، درج ذیل جدول میں دیکھئے کہ 100 گرام چھوٹے گوشت میں کیلوریز اور چکنائیوں کی مقدار یوں ہے: -1 ٹانگ کا بھنا ہوا گوشت 266 حرارے 17.9 گرام چکنائیاں -2 پشت کا بھنا ہوا گوشت 355 حرارے 29 گرام چکنائیاں -3 کباب (چربی کے بغیر گوشت) 222 حرارے 12.3 گرام چکنائیاں -4 بھنا ہوا چربی کے بغیر گوشت 191 حرارے 8.1 گرام چکنائیاں چھوٹے گوشت میں گردن ایک ایسا عضو ہے جس میں چکنائی کی مقدار باقی بدن کی نسبت کافی کم ہوتی ہے۔
46 نارنگ صاحب کے ایک نئے الزام کا جواب 53 ڈاکٹر نارنگ کے حامی منیر پرویز سامی کے ایک اعتراض کا جواب 59 نصرت ظہیر ایک بار پھر 62 ایک بار پھر اظہار رائے پر پابندی 64 پرویزی حیلوں کی روداد 65 ساختیات کے حوالے سے ایک پرانا خط 70 میری سوچ: مابعد جدیدیت کے حوالے سے 72 مابعد جدیدیت اور عالمی صورتحال 74 موصولہ ای میلز میں سے چند تاثرات 81 ڈاکٹر گوپی چند نارنگ کے سرقوں کی جھلک 86  126 '  133   140 انتساب یار عزیز ارشد خالد مدیر عکاس انٹرنیشنل اسلام آباد کے نام جس نے ڈاکٹر گوپی چند نارنگ نمبر شائع کرنے کا جرات مندانہ اقدام کیا اور عمران شاہد بھنڈر کے نام جنہوں نے جدید ادب کے لیے اپنے مضامین لکھ کر اردو دنیا کو ڈاکٹر گوپی چند نارنگ کے علمی سرقوں سے آگاہ کیا۔
: حرّمتْ علیْکم الْمیْتۃ والْدّم ولحْم الْخنْزیر وما أہلّ لغیْر اللّہ بہ والْمنْخنقۃ والْموْقوذۃ والْمتردّیۃ والنّطیحۃ وما أکل السّبع إلاّ ما ذکّیْتمْ وما ذبح علی النّصب . . . . "تم پر مردار (یعنی بغیر شرعی ذبح کے مرنے والا جانور) حرام کر دیا گیا ہے اور (بہایا ہوا) خون اور سؤر کا گوشت اور وہ (جانور) جس پر ذبح کے وقت غیر اﷲ کا نام پکارا گیا ہو اور گلا گھٹ کر مرا ہوا (جانور) اور (دھار دار آلے کے بغیر کسی چیز کی) ضرب سے مرا ہوا اور اوپر سے گر کر مرا ہوا اور (کسی جانور کے) سینگ مارنے سے مرا ہوا اور وہ (جانور) جسے درندے نے پھاڑ کھایا ہو سوائے اس کے جسے (مرنے سے پہلے) تم نے ذبح کر لیا، اور (وہ جانور بھی حرام ہے) جو باطل معبودوں کے تھانوں (یعنی بتوں کے لئے مخصوص کی گئی قربان گاہوں) پر ذبح کیا گیا ہو۔
آنحضرت صلی اللہ علیہ وسلم نے ان کھجوروں کو اپنے ہاتھ میں لیا ( یا یہ کہ ان کھجوروں پر اپنا ہاتھ رکھا ) اور پھر میرے لئے ان کھجوروں کو اپنے توشہ دان میں رکھ لو، جب تم ان میں سے کچھ لینا چاہوں تو توشہ دان میں اپنا ہاتھ ڈالو اور نکال لو اور اس توشہ دان کو جھاڑ پھونک کر کبھی خالی نہ کرنا " حضرت ابوہریرہ کہتے ہیں کہ میں نے ( آنحضرت صلی اللہ علیہ وسلم کے حکم کے مطابق ان کھجوروں کو ایک توشہ دان میں رکھ لیا اور پھر ان چند کھجوروں میں اتنی برکت دیکھی کہ اس توشہ دان سے نکال نکال کر ) اتنے اتنے وسق تو کھجوریں خدا کی راہ میں خرج کر دیں اور ہم ( یعنی میرے دوست واحباب ) ان کھجوروں میں سے کھاتے اور کھلاتے رہتے تھے، وہ توشہ دان میری کمر ( پر بندھا رہتا تھا۔
اب ہم ان کی بات لکھ رکھیں گے اور جو انہوں نے انبیاء کے ناحق خون کیے ہیں اور کہیں گے کہ جلتی آگ کا عذاب چکھو یہ اس چیز کے بدلے ہے جو تمہارے ہاتھوں نے آگے بھیجا اور اللہ بندوں پر ظلم نہیں کرتا وہ لوگ جو کہتے ہیں کہ اللہ نے ہمیں حکم فرمایا تھا کہ ہم کسی پیغمبر پر ایمان نہ لائیں یہاں تک کہ وہ ہمارے پاس قربانی لائے کہ اسے آگ کھا جائے کہہ دو مجھ سے پہلے کتنے رسول نشانیاں لے کر تمہارے پاس آئے اور یہ نشانی بھی جو تم کہتے ہو پھر انہیں تم نے کیوں قتل کیا اگر تم سچے ہو پھر اگر یہ تجھے جھٹلائیں تو تجھ سے پہلے بہت سے رسول جھٹلائے گئے جو نشانیاں اور صحیفے اور روشن کتاب لائے ہر جان موت کا مزہ چکھنے والی ہے اور تمہیں قیامت کے دن پورے پورے بدلے ملیں گے۔
ابن القیم غلاموں کی آئندہ آنے والی نسلوں کو غلامی سے محفوظ رکھنے کا طریقہ بیان کرتے ہوئے لکھتے ہیں: إذا خاف العنت ولم یجد طول حرۃ وکرہ رق أولادہ فالحیلۃ فی عتقہم أن یشترط علی السید أن ما ولدتہ زوجتہ منہ من الولد فہم أحرار فکل ولد تلدہ بعد ذلک منہ فہو حر ویصح تعلیق العتق بالولادۃ کما لو قال لا متہ کل ولد تلدینہ فہو حر قال ابن المنذر ولا أحفظ فیہ خلافا.‏ (ابن قیم، اعلام الموقعین) اگر کسی شخص کو یہ خوف ہو کہ وہ بد کاری میں مبتلا ہو جائے گا اور آزاد خاتون سے شادی کرنا وہ افورڈ نہ کر سکتا ہو اور یہ بات بھی اسے ناپسند ہو کہ اس کی اولاد غلام ہو تو انہیں آزاد کروانے کا طریقہ یہ ہے کہ وہ لونڈی کے مالک سے شرط رکھے کہ اس کی جو اولاد اس لونڈی میں سے ہو گی، وہ آزاد ہو گی۔
احمد بن عمرو بن سرح، ابن وہب، حضرت ربیعہ رضی اللہ عنہ نے نبی صلی اللہ علیہ و آلہ و سلم کی حدیث مذکورہ یعنی اس شخص کا وضو نہیں جس نے اس کے شروع میں بسم اللہ نہ پڑھی کی تفسیر کرتے ہوئے فرمایا کہ اس کا مطلب یہ کہ جو شخص وضو یا غسل کرے اور اس وضو سے نماز کی اور غسل سے جنابت دور کرنے کی نیت نہ کرے (تو اس کا وضو اور غسل درست نہ ہو گا) ہاتھوں کو دھوئے بغیر پانی کے برتن میں ڈالنا مسدد، ابو معاویہ، اعمش، ابو رزین، ابو صالح، حضرت ابو ہریرہ رضی اللہ عنہ سے روایت ہے کہ رسول اللہ صلی اللہ علیہ و آلہ و سلم نے فرمایا جب تم میں سے کوئی شخص رات کو سو کر اٹھے تو وہ اپنا ہاتھ پانی کے برتن میں نہ ڈالے یہاں تک کہ وہ رات میں کس جگہ رہا۔
اس ذات گرامی نے جس پر سورہ بقرہ نازل ہوئی (یعنی محمد صلی اللہ علیہ و آلہ و سلم نے) عبد اللہ بن مسلمہ، قعنبی، مالک، ابن سرح، ابن وہب، مالک، عبداللہ بن ابی بکر، حضرت عاصم رضی اللہ عنہ سے روایت ہے کہ رسول صلی اللہ علیہ و آلہ و سلم نے اونٹ چرانے والوں کو رخصت دی رات کو منی میں رہنے کی اور ان کو یوم النحر کو رمی کر نے کا حکم فرمایا پھر دوسرے اور تیسرے دن دو دن کے لیے (اور اگر منی میں رہیں) تو چوتھے دن بھی رمی کریں مسدد، سلیمان، عبد اللہ، محمد بن ابی بکر، حضرت عدی رضی اللہ عنہ سے روایت ہے کہ رسول صلی اللہ علیہ و آلہ و سلم نے اونٹ چرانے والوں کو رخصت دی کہ ایک دن وہ رمی کریں اور ایک دن چھوڑ دیں (اور پھر رمی کریں یعنی ایک دن چھوڑ کر رمی کریں)۔
اس پر حضرت علی کو سخت ملال ہوا اور وہ سمجھے کہ شاید مجھے نظر انداز کردیا گیا ہے، لہذا وہ روتے ہوئے آنحضرت صلی اللہ علیہ وسلم کی خدمت میں آئے اور شکوہ کیا کہ آپ صلی اللہ علیہ وسلم نے دوسرے صحابہ جیسے ابوبکر اور خارجہ ابن انصاری کے درمیان حضرت عمر فاروق، اور حضرت عتبان بن مالک انصاری کے درمیان حضرت عثمان بن عفان اور حضرت ثابت بن منذر انصاری کے درمیان اور حضرت سلمان اور حضرت ابو درداء انصاری وغیرہ وغیرہ کے درمیان توبھائی چارہ قائم کرکے ان کو ایک دوسرے کا دینی بھائی بنادیا ہے لیکن کسی انصاری صحابی کے ساتھ میرا بھائی چارہ قائم نہیں فرمایا، اس پر آنحضرت صلی اللہ علیہ وسلم نے ان سے فرمایا کہ میں تمہارا بھائی موجود ہوں، دنیاوی رشتہ وقرابت کے اعتبار سے بھی، تو پھر تمہیں کیا ضروت ہے کہ کسی کے ساتھ تمہارا بھائی چارہ قائم کراؤں۔
اس کی ناک ہر وقت زمین ہی میں لگی رہتی ہے، کہ شاید کہیں سے کھانے کی کسی چیز کی بو مل جائے، یہاں تک کہ اگر اس کو پتھر مارا جائے تو وہ اس کو بھی اس توقع میں کہ شاید یہ روٹی کا کوئی ٹکڑا یا کوئی ہڈی پھینکی گئی ہو، اس کو بھی اپنے دانتوں سے پکڑ لیتا ہے، اور شہوت بطن کے ساتھ ساتھ اس کی دوسری خصوصیت شہوت فرج ہے، سو اس کی ساری تگ و دو اور دوڑ دھوپ کا محور و مدار بطن و فرج کی شہوتوں کی تحصیل و تکمیل کے گرد گھومنا، اور ان کے لئے سرگرداں رہنا ہے، اور یہی مثال ان لوگوں کی ہے جو آیات خداوندی اور نور حق و ہدایت سے منہ موڑ کر خواہشات بطن و فرج ہی کے پیچھے لگ جاتے ہیں، اور وہ ہمہ تن بطن اور ہمہ تن فرج بن کر رہ جاتے ہیں۔
اعتکاف کی ابتداء حضرت عائشہ رضی اللہ عنہا کہتی ہیں کہ رسول کریم صلی اللہ علیہ و آلہ و سلم جب اعتکاف کا ارادہ فرماتے تو فجر کی نماز پڑھتے اس کے بعد اعتکاف کی جگہ میں داخل ہو جاتے (ابوداؤد و ابن ماجہ) تشریح امام اوزاعی اور امام ثوری نے اس حدیث کو اپنے مسلک کی دلیل قرار دیا ہے کہ اعتکاف کی ابتداء دن کے ابتدائی حصہ سے ہونی چاہئے جب کہ چاروں ائمہ کا مسلک یہ ہے کہ اگر کوئی شخص ایک مہینہ یا عشرہ وغیرہ کا اعتکاف کرے تو اعتکاف کی ابتداء دن کے آخر حصہ یعنی غروب آفتاب سے پہلے کرے اور اعتکاف کے آخری دن غروب آفتاب کے بعد اعتکاف سے باہر آئے اس لئے اس حدیث کی تاویل کی جاتی ہے کہ آنحضرت صلی اللہ علیہ و آلہ و سلم اعتکاف کی نیت کے ساتھ غروب آفتاب سے پہلے مسجد میں آ جاتے تھے۔
اللہ تعالی تمہیں اپنے آپ سے ڈرا رہا ہے، اسی بنا پر رسول اللہ صلی اللہ علیہ و سلم نے حضرت حاطب کا عذر قبول فرما لیا کہ اپنے مال و اولاد کے بچاؤ کی خاطر یہ کام ان سے ہو گیا تھا، مستند احمد میں ہے کہ ہمارے سامنے رسول اللہ صلی اللہ علیہ و سلم نے کئی مثالیں بیان فرمائیں ایک اور تین اور پانچ اور سات اور نو اور گیارہ پھر ان میں سے یہ تفصیل صرف ایک ہی بیان کی باقی سب چھوڑ دیں، فرمایا ایک ضعیف مسکین قوم تھی جس پر زور اور ظالم قوم چڑھائی کر کے آ گئی لیکن اللہ تعالی نے ان کمزوروں کی مدد کی اور انہیں اپنے دشمن پر غالب کر دیا غالب آ کر ان میں رعونت سما گئی اور انہوں نے ان پر مظالم شروع کر دیئے جس پر اللہ تعالی ان سے ہمیشہ کے لئے ناراض ہو گیا۔
اللہ کا فرمانبردار اور سب سے جدا اور مشرک نہ تھا، (121 ) اس کے احسانوں پر شکر کرنے والا، اللہ نے اسے چن لیا اور اسے سیدھی راہ دکھائی، (122 ) اور ہم نے اسے دنیا میں بھلائی دی اور بیشک وہ آخرت میں شایان قرب ہے، (123 ) پھر ہم نے تمہیں وحی بھیجی کہ دین ابراہیم کی پیروی کرو جو ہر باطل سے الگ تھا اور مشرک نہ تھا، (124 ) ہفتہ تو انہیں پر رکھا گیا تھا جو اس میں مختلف ہو گئے اور بیشک تمہارا رب قیامت کے دن ان میں فیصلہ کر دے گا جس بات میں اختلاف کرتے تھے، (125 ) اپنے رب کی راہ کی طرف بلاؤ پکی تدبیر اور اچھی نصیحت سے اور ان سے اس طریقہ پر بحث کرو جو سب سے بہتر ہو بیشک تمہارا رب خوب جانتا ہے جو اس کی راہ سے بہکا اور وہ خوب جانتا ہے۔
ان تقریروں میں ایک طرف مسلمانوں کی تعلیم و تربیت کی جاتی تھی، ان کی کمزوریوں پر تنبیہ کی جاتی تھی، ان کو راہ خد ا میں جان و مال سے جہاد کرنے پر ابھار ا جاتا تھا، ان کو شکست اور فتح، مصیبت اور راحت، بد حالی اور خوش حالی، امن اور خوف، غرض ہر حال میں اس کے مناسب اخلاقیات کا درس دیا جاتا تھا، اور انہیں اس طرح تیار کیا جاتا تھا کہ وہ نبیﷺ کے بعد آپ کے جانشین بن کر اس دعوت و اصلاح کے کام کو انجام دے سکیں، دوسری طرف ان لوگوں کو جو دائرہ ایمان سے باہر تھے، اہل کتاب، منافقین، کفار و مشرکین، سب کو ان کی مختلف حالتوں کے لحاظ سے سمجھانے، نرمی سے دعوت دینے، سختی سے ملامت اور نصیحت کرنے، خدا کے عذاب سے ڈرانے اور سبق آموز واقعات و احوال سے عبرت دلانے کی کوشش کی جاتی تھی۔
ان تمام روایات سے عزل کی ممانعت ثابت ہوتی ہے لیکن علماء لکھتے ہیں کہ یہ ممانعت نہی تنزیہی کے طور پر ہے، اپنی بیوی کی پوشیدہ باتوں کو افشاء کرنے والے کے بارے میں وعید اور حضرت ابو سعید خدری کہتے ہیں کہ رسول کریم صلی اللہ علیہ و سلم نے فرمایا قیامت کے دن اللہ تعالی کے نزدیک سب سے بڑی امانت ایک روایت میں یوں ہے کہ قیامت کے دن اللہ تعالی کے نزدیک باعتبار مرتبہ کے سب سے برا شخص وہ ہو گا جو اپنی بیوی سے ہم بستر ہو اور اس کی بیوی ہم آغوش ہو اور پھر وہ اس کی پوشیدہ باتیں ظاہر کرتا پھرے (بخاری و مسلم) تشریح علامہ طیبی (ان اعظم الامانۃ) کے بارے میں فرماتے ہیں کہ اس کا مطلب یہ ہے کہ وہ بہت بڑی امانت کہ جس میں خیانت کرنے والے سے قیامت کے دن سخت باز پرس ہو گی۔
ان عورتوں کا بیان جن سے ایک ساتھ نکاح کرنا جائز نہیں عبد اللہ بن محمد زہیر داؤد، بن ابی ہند، عامر، حضرت ابو ہریرہ رضی اللہ عنہ سے روایت ہے کہ رسول صلی اللہ علیہ و آلہ و سلم نے فرمایا کسی عورت کا نکاح اس کی پھوپھی پر اور پھوپھی کا نکاح بھتیجی پر نہ کیا جائے اسی طرح کسی عورت کا نکاح اس کی خالہ پر اور خالہ کا نکاح اس کی بھانجی پر نہ کیا جائے اور نہ بڑے ناتے والی کا نکاح چھوٹے ناتہ والی پر اور نہ چھوٹے ناتہ والی کا نکاح بڑے ناتہ والی پر کیا جائے احمد بن صالح، عنبسہ، یونس، ابن شہاب، قبیصہ بن ذویب، حضرت ابو ہریرہ رضی اللہ عنہ سے روایت ہے کہ رسول صلی اللہ علیہ و آلہ و سلم نے خالہ اور بھانجی کو اور پھوپھی اور بھتیجی کو نکاح میں جمع کر نے سے منع فرمایا ہے۔
ان کو ڈھونڈ ڈھونڈ کر قتل کر دیا جائے اور مجرمین کے ساتھ کوئی رعایت روا نہ رکھی جائے لیکن حضرت عثمان رضی اللہ عنہ نے اپنی مروت و بردباری کی وجہ سے اس مشورے کو قبول نہیں کیا اور یہ فرمایا کہ میں قرآن و حدیث کے حکم کے مطابق کسی شخص کو اس وقت تک قتل نہیں کر سکتا جب تک کہ علانیہ مرتد ہوتے نہ دیکھ لوں اور اس کا جرم ثابت نہ ہو جائے غرض معمولی تدابیر کے علاوہ سازشیوں کے مخالف کوئی سخت کارروائی نہیں ہوئی جس سے ان کے حوصلے اور بلند ہو گئے اور وہ نہایت زور و شور کے ساتھ اپنی تخریبی کارروائیوں میں مصروف رہے اور اکثر علاقوں خاص طور پر مصر میں شورش پسندوں کے گروہ کے گروہ تیار ہو گئے جن کو مدینہ دھاوا بولنے اور حضرت عثمان رضی اللہ عنہ کو قتل کر دینے کی تربیت دی جانے لگی۔
ان کو کھانے لگے تو ابو بصیر نے ان میں سے ایک شخص کو مخاطب کر کے کہا خدا کی قسم، اے فلاں شخص ! میرا خیال ہے کہ تمہاری یہ تلوار (بہت اچھی ہے) ذرا مجھے تو دکھلاؤ میں بھی اس کو دیکھوں، اس شخص ابو بصیر کو وہ تلوار دیکھنے کا موقع دے دیا یعنی (اس نے اپنی تلوار ابو بصیر کے ہاتھ دے دی، بس اتنا موقع کافی تھا) ابو بصیر نے اس پر (اس تلوار سے اتنا بھر پور وار) کیا کہ وہ فورا ٹھنڈا ہو گیا (یعنی مر گیا) اور دوسرا شخص (یہ دیکھتے ہی وہاں سے) بھاگ کھڑا ہوا یہاں تک کہ مدینہ میں (واپس آگیا اور اپنے قتل کے خوف سے) دوڑتا ہوا مسجد نبوی صلی اللہ علیہ و سلم میں داخل ہوا رسول کریم صلی اللہ علیہ و سلم نے (اس کی حالت دیکھ کر) فرمایا کہ یہ شخص خوفزدہ معلوم ہوتا ہے۔
او وہ لوگ پہاڑوں کو تراش کر گھر بناتے تھے کہ امن میں رہیں پھر انہیں صبح کے وقت سخت آواز نے آ پکڑا پھر ان کے دنیاوی ہنر ان کے کچھ بھی کام نہ آئے اور ہم نے آسمانوں اور زمین اور ان کی درمیانی چیزوں کو بغیر حکمت کے پیدا نہیں کیا اور قیامت ضرور آنے والی ہے پر تو ان سے خوش خلقی کے ساتھ کنارہ کر بے شک تیار رب وہی پیدا کرنے والا جاننے والا ہے اور ہم نے تمہیں سات آیتیں دیں جو (نماز میں) دہرائی جاتی ہیں اور قرآن عظمت والا دیا اور تو اپنی آنکھ اٹھا کر بھی ان چیزوں کو نہ دیکھ جو ہم نے مختلف قسم کے کافروں کو استعمال کے لیے دے رکھی ہیں اور ان پر غم نہ کر اور اپنے بازو ایمان والوں کے لیے جھکا دے اور کہہ دو بے شک میں کھلم کھلا ڈرانے والا ہوں۔
اور اس کے ساتھ آنحضرت صلی اللہ علیہ وسلم ان کو تلقین و وصیت فرما رہے تھے کہ ان فتنوں اور ہنگاموں میں صبر کا دامن ہاتھ سے ہرگز نہ چھوڑنا اور سخت سے سخت حالات میں بھی مشتعل نہ ہونا بلکہ اپنی مظلومیت کو برقرار رکھنا ) چنانچہ جب دار کا دن آیا ( اور مفسدوں نے مکان کا محاصرہ کرکے حضرت عثمان کا چراغ زندگی گل کردینا چاہا ) توہم نے (حضرت عثمان سے ) عرض کیا کہ (اس خلف کو شار کو روکنے اور مفسدوں کے خطر ناک عزائم کی راہ مارنے کے لئے ) کیا ہمارے لئے مناسب نہیں ہے کہ ہم ان لوگوں سے لڑیں، حضرت عثمان نے جواب دیا : نہیں ( میں لڑائی ہرگز نہیں چاہتا ) رسول کریم صلی اللہ علیہ وسلم نے مجھے ایک بات کی وصیت کی تھی اور میں اپنے آپ کو اس وصیت پر صابر وشاکر رکھے ہوئے ہوں۔
اور ان کے سامنے اس بات کو پوری طرح واضح فرما دیا کہ تمہارے یہ خود ساختہ اور من گھڑت معبود نہ تمہارے معبود ہیں، نہ ہو سکتے ہیں، تمہارا رب اور تمہارا معبود حقیقی تو حقیقت میں وہی اللہ وحدہٗ لاشریک ہے جس نے آسمانوں اور زمین کی اس عظیم الشان کائنات کو پیدا کیا جو تمہارے سامنے موجود ہے، اور اپنی تمام تر عظمتوں اور حکمتوں کے ساتھ موجود ہے، اور جو اپنی زبان حال سے پکار پکار کر عقل و فکر رکھنے والوں کو غور و فکر کی دعوت دے رہی ہے، اور حضرت خالق جلّ مجْدہ، کے وجود باجود، اور اس کی وحدانیت و یکتائی کی گواہی دے رہی ہے، سو اسی وحدہٗ لاشریک نے اس کائنات کو وجود بخشا، اور وہی اس کو قائم اور باقی رکھے ہوئے ہے، سبحانہ و تعالی، جبکہ اس کے سوا جن کی پوجا پاٹ میں تم لوگ لگے ہوئے ہو۔
اور قریب تھا کہ ہانپتی ہوئی بلا مری رگ گلو میں اپنے دانت گاڑتی کہ دفعتا کسی درخت کے عقب میں چوڑیاں بجیں لباس شب کی سلوٹوں میں چرمرائے زرد پتّوں کی ہری کہانیاں لیے وصال تشنہ کا گلال آنکھ میں لبوں پہ ورم، گال پر خراش سنبلیں کھلے ہوئے دراز گیسوؤں میں آنکھ مارتا ہوا گلاب اور چھلی ہوئی سپید کہنیوں میں اوس اور دھول کی ملی جلی ہنسی لیے وہی بلا، وہی نجس، وہی بدن دریدہ فاحشہ تڑپ کے آئی___اور__ میرے اور بھیڑیے کے درمیان ڈٹ گئی کیا کیا دکھ دل نے پائے کیا کیا دکھ دل نے پائے ننھی سی خوشی کے بدلے ہاں کون سے غم نہ کھائے تھوڑی سی ہنسی کے بدلے زخموں کا کون شمار کرے یادوں کا کیسے حصار کرے اور جینا پھر سے عذاب کرے اس وقت کا کون حساب کرے وہ وقت جو تجھ بن بیت گیا ! واہمہ تمھارا کہنا ہے۔
ایک عمدہ پیاری غزل ہے: عجب آں دلبر زیبا کجا شد عجب آں سرو خوش بالا کجا شد میان ما چو شمعی نورمیداد کجا شد ای عجب بی ماکجا شد دلم چوں برگ می لر زد شب و روز کہ دلبر نیم شب تنہا کجا شد برو از رہ بپرس از راہداراں کہ آں ہمراہ جان افزا کجاشد در آ در باغ پرس از باغباناں کہ آں سلطان بی ہمتا کجا شد برآبر بام پرس از پاسباناں کہ آں شاخ گل رعنا کجا شد چو دیوانہ ہمی گردم بصحرا کہ آں آہو دریں صحرا کجا شد دو چشم من چو جیحوں شد زگریہ کہ آں گوہر دریں دریا کجاشد چو آں ماست چوں بادیگر انست چو اینجا نیست او آنجا کجا شد محبوب کی تلاش ہے، تلاش حسن و جمال ہے، محبوب کی تلاش تمام اشیا و عناصر کے جلال و جمال کی تلاش ہے، وہ خوبصورت حسین پیکر کہاں ہے؟
ایک مرتبہ رسول اللہ صلی اللہ علیہ و آلہ و سلم نے فرمایا کہ عائشہ رضی اللہ تعالی عنہ کے گھر چلو چنانچہ ہم چلے تو آپ نے فرمایا اے عائشہ رضی اللہ تعالی عنہ ہمیں کھانا کھلاؤ تو وہ ایک خاص قسم کی گھاس (ساگ کی طرح کی جسے کھایا جاتا ہے) لائیں چنانچہ ہم نے کھایا پھر آپ نے فرمایا کہ اے عائشہ ہمیں کھلاؤ تو وہ مالیدہ، حیس لائیں چڑیا کے برابر (بہت تھوڑا سا) ہم نے وہ کھا لیا پھر آپ نے فرمایا اے عائشہ رضی اللہ تعالی عنہ ہمیں پلاؤ تو وہ دودھ کا بڑا سا پیالہ لائیں سو ہم نے وہ پی لیا آپ نے فرمایا اے عائشہ رضی اللہ تعالی عنہ ہمیں پلاؤ تو وہ ایک چھوٹا سا پیالہ لائیں دودھ کا ہم نے وہ پی لیا پھر آپ نے فرمایا کہ اگر تم چاہو تو سو جاؤ اور چاہو تو مسجد چلے جاؤ۔
ایک مہاجر کا بیان ہے کہ چاروں طرف سے احد والے دن حضور صلی اللہ علیہ و سلم پر تیروں کی بارش ہو رہی تھی لیکن اللہ کی قدرت سے وہ سب پھیر دیئے جاتے تھے، عبد اللہ بن شہاب زہری نے اس دن قسم کھا کر کہا کہ مجھے محمد صلی اللہ علیہ و سلم کو دکھا دو وہ آج میرے ہاتھ سے بچ نہیں سکتا اگر وہ نجات پا گیا تو میری نجات نہیں اب وہ حضور صلی اللہ علیہ و سلم کی طرف سے لپکا اور بالکل آپ کے پاس آ گیا اس وقت حضور صلی اللہ علیہ و سلم کے ساتھ کوئی نہ تھا لیکن اللہ تعالی نے اس کی آنکھوں پر پردہ ڈال دیا اسے حضور صلی اللہ علیہ و سلم نظر ہی نہ آئے جب وہ نامراد پلٹا تو صفوان نے اسے طعنہ زنی کی اس نے کہا اللہ تعالی کی طرف سے محفوظ ہیں۔
بعض حضرات نے من تعزی بعزاء الجاہلیۃ کا مطلب یہ بیان کیا ہے کہ جو شخص زمانہ جاہلیت کی رسموں اور عادتوں کو اختیار کرے جیسے نوحہ بال نوچنے کپڑے پھاڑنے وغیرہ کے ذریعہ غمی منائے تو اس کو صاف صاف باپ کی گالی دو یا جو شخص زمانہ جاہلیت کی طرح لوگوں کو برا بھلا کہے اور ان کو عار دلائے اور ان کے ساتھ گالم گلوچ کرے تو اس کے سامنے اس کے باپ کی برائیاں اشارہ کنایوں میں نہیں بلکہ صریح الفاظ میں بیان کرو یعنی یوں کہو کہ تمہارا باپ بتوں کو پوچھتا تھا، فسق و فجور کی زندگی اختیار کیے ہوئے تھا اور زناکاری و شراب نوشی جیسی قبیح برائیوں میں مبتلا تھا اگر اس کے سامنے اس طرح کی بات کرو گے تو آئندہ کسی شخص کو برا بھلا کہنے، گالم گلوچ کرنے اور کسی کی آبروریزی کرنے کی وہ کبھی جرات نہیں کرے گا۔
بینائی کروں زنجیر کیسے ان نگاہوں کی نواؤں کو ادائے جنبش لب کو تبسم کی ضیاؤں کو میں اس کی انگلیوں کے لمس کی حدّت کو کیا لکھوں نفس کی آنچ سے منسوب اس لذّت کو کیا لکھوں ہنسی کو کیا کہوں، گفتار کو لکھوں تو کیا لکھوں میں اس کے ابروئے خمدار کو لکھوں تو کیا لکھوں میں اس زلف سیہ کو ابرا سے تشبیہ کیسے دوں گھٹا کو مرتبہ بخشوں اسے ترجیح کیسے دوں تبسّم ریز ہونٹوں کو متاع خواب میں لکھوں میں اس آہنگ کو کیا نام دوں کس باب میں لکھوں صراحی سے بھلا تشبیہ کیوں دوں اس کی گردن کو کروں کم حیثیت آخر میں کیوں فن کار کے فن کو لکھوں کس برگ گل پر نکہت و آہنگ کی باتیں کروں کس پھول سے اس عارض خوش رنگ کی باتیں میں اس کی نقش پا کو سایۂ گل لکھ نہیں سکتا جو سنبل سے ہے۔
بے شک اللہ جانتا ہے جو وہ کرتے ہیں اور ایمان والیوں سے کہہ دو کہ اپنی نگاہ نیچی رکھیں اور اپنی عصمت کی حفاظت کریں اور اپنی زینت کو ظاہر نہ کریں مگر جو جگہ اس میں سے کھلی رہتی ہے اور اپنے دوپٹے اپنے سینوں پر ڈالے رکھیں اور اپنی زینت ظاہر نہ کریں مگر اپنے خاوندوں پر یا اپنے باپ یا خاوند کے باپ یا اپنے بھائیوں یا بھتیجوں یا بھانجوں پر یا اپنی عورتوں پر یا اپنے غلاموں پر یا ان خدمت گاروں پر جنہیں عورت کی حاجت نہیں یا ان لڑکوں پر جو عورتوں کی پردہ کی چیزوں سے واقف نہیں اور اپنے پاؤں زمین پر زور سے نہ ماریں کہ ان کا مخفی زیور معلوم ہو جائے اور اے مسلمانو تم سب اللہ کے سامنے توبہ کرو تاکہ تم نجات پاؤ اور جو تم میں مجرّد ہوں اور جو تمہارے غلام اور لونڈیاں نیک ہوں۔
جب آپ صلی اللہ علیہ و آلہ و سلم فارغ ہوئے تو کچھ لوگ آپ صلی اللہ علیہ و آلہ و سلم کے ساتھ اٹھے اور کہنے لگے یا رسول اللہ صلی اللہ علیہ و آلہ و سلم ! میں نے جب یہ دیکھا تو میں بھی کہنے لگا علیک السلام یا رسول اللہ صلی اللہ علیہ و آلہ و سلم (تین مرتبہ اسی طرح کیا) تو آپ صلی اللہ علیہ و آلہ و سلم میری طرف متوجہ ہوئے اور فرمایا جب کوئی شخص اپنے کسی بھائی سے ملے تو کہے السلام علیکم و رحمۃ اللہ و برکاتہ پھر آپ صلی اللہ علیہ و آلہ و سلم نے میرے سلام کا جواب دیتے ہوئے تین مرتبہ فرمایا علیک و رحمۃ اللہ ابو غفاری حدیث ابتمیمہ ہجیم سے اور ابو جری جابر بن سلیم ہجیمی سے نقل کرتے ہیں کہ نبی اکرم صلی اللہ علیہ و آلہ و سلم کے پاس آیا۔
جب وہ اپنی روزی کے لئے اسباب و وسائل اور کسب وعمل میں مشغول ہوتا ہے اور اس وقت بھی اس کے اس یقین واعتماد میں ذرہ برابر بھی رخنہ نہیں پڑتا جب وہ ان چیزوں کو بالکل ترک کر دیتا ہے، مثلا اگر وہ منتہی کھجور کا پودا لگائے اور خرق عادت کے طور پر (یعنی خلاف عادت) وہ پودا اسی لمحہ بارآور ہو جائے تو اللہ تعالی کی قدرت صناعی پر اس کا یقین واعتماد اس صورت میں اور اس صورت میں کہ کھجور کا پودا وہ عادت ومحمول کے مطابق کئی سال کے بعد پھل لائے یکساں ہوتا ہے، بلکہ حقیقت یہ ہے کہ جب کوئی چیز اپنے دنیاوی اسباب و وسائل کے ذریعہ اور ظاہری عوامل و مسببات کی تربیت کے ساتھ وجود پذیر ہوتی ہے تو اس صورت میں صانع کی کمال قدرت کا مشاہدہ زیادہ یقین واعتمال اور زیادہ پر تاثیر انداز میں ہوتا ہے۔
جبکہ اسلامی تعلیمات سے بے بہرہ اور ناآشنا ہوتے ہیں، شاید کہ انہوں نے یہ سمجھ لیا ہے کہ ترقی کی علامت یہی ہے کہ لادین ملحدین کی نقالی کی جائے، ان کے بیہودہ اور غیر اسلامی تہذیبوں اور ثقافتوں کو اپنا یا جائے، ایسا معلوم ہو تا ہے کہ ان کے لیے نہ دین کی طرف سے کوئی رکاوٹ ہے اور نہ ضمیر کی طرف سے کوئی روک ٹوک ہے، یہی وجہ ہے کہ آج کی نوجوان نسل اہل باطل سے مقابلہ کرنے سے قبل ہی خود اپنی شخصیت اور ارادے سے شکست کھا چکی ہے، جس کی وجہ سے اہل مغرب کو آج کی نوجوان نسل سے کوئی خطرہ لاحق نہیں، کیونکہ وہ اس با ت کو جانتے ہیں کہ آج کا مسلمان ہم سے اس درجہ متاثر ہو چکا ہے کہ وہ ہماری تہذیب اور ثقافت کو اپنا نے میں ذرا سی بھی عار محسوس نہیں کر تا۔
حضرت عروہ بن زبیر رضی اللہ عنہ کہتے ہیں کہ نبی کریم صلی اللہ علیہ و آلہ و سلم نے حج کیا اور حضرت عائشہ رضی اللہ عنہا نے مجھ سے بیان کیا کہ آنحضرت صلی اللہ علیہ و آلہ و سلم نے مکہ پہنچ کر جو سب سے پہلے کام کیا وہ یہ تھا کہ آپ صلی اللہ علیہ و آلہ و سلم نے وضو فرمایا اور پھر بیت اللہ کا طواف کیا (یعنی عمرہ کا طواف کیا کیونکہ آپ صلی اللہ علیہ و آلہ و سلم قارن یا متمتع تھے اور عمرہ نہیں ہوا، پھر آپ صلی اللہ علیہ و آلہ و سلم کے بعد حضرت ابوبکر رضی اللہ عنہ نے حج کیا تو آپ نے بھی بیت اللہ کے طواف سے افعال حج کی ابتداء کی اور عمرہ نہیں ہوا، پھر حضرت عمر رضی اللہ عنہ نے اور حضرت عثمان رضی اللہ عنہ نے بھی اسی طرح کیا۔
حضرت یحیی کی تصدیق دنیا میں آنے سے پیشتر سب سے پہلے حضرت عیسی کی سچائی کو انہوں نے ہی پہچانا یہ حضرت عیسی سے عمر میں بڑے تھے، سید کے معنی حلیم، بردبار، علم و عبادت میں بڑھا ہوا، متقی، پرہیزگار، فقیہ، عالم، خلق و دین میں سب سے افضل جسے غصہ اور غضب مغلوب نہ کر سکے، شریف اور کریم کے ہیں، حضور کے معنی ہیں جو عورتوں کے پاس نہ آسکے جس کے ہاں نہ اولاد ہو نہ جس میں شہوت کا پانی ہو، اس معنی کی ایک مرفوع حدیث بھی ابن ابی حاتم میں ہے، کہ آنحضرت صلی اللہ علیہ و سلم نے یہ لفظ تلاوت کر کے زمین سے کچھ اٹھا کر فرمایا اس کا عضو اس جیسا تھا، حضرت عبد اللہ بن عمرو بن عاص رضی اللہ تعالی عنہ فرماتے ہیں کہ ساری مخلوق میں صرف حضرت یحیی ہی اللہ سے بے گناہ ملیں گے۔
دیر تک خواب کے عالم میں رہی! تیر ی آواز کہ اک گونج بنی جس کے ساتھ روح ان دیکھے جزیروں میں سفرکرتی رہی کبھی سمٹی، کبھی بکھری، کبھی مدہوش ہوئی چاند میں، دشت میں، شبنم میں، سمندر میں رہی نیلمیں، ریشمیں دنیا میں رہی! آج لوگوں نے بتایا کہ انھوں نے دیکھا اسی لہجے اسی انداز کے ساتھ تیرے ہونٹوں پہ کسی اور کا نام! سوچتی ہوں کہ ترے لہجے کی اس نرمی پر جانے اس لڑکی نے کیا سوچاہو! خواب، مہتاب، گلاب اور شبنم نیل، آکاش، سحاب اور پونم چاندنی، رنگ، کرن نکہت گل کا موسم گیت، خوشبو، لب جو، تیرے بدن کا ریشم یا ترے ساتھ ہی، شیزان سے کافی پی کر تجھ سے اٹھلا کے کہا ہو، کہ میری جان، چلو لے آئیں روبی جیولزر کے ہاں سے کوئی تازہ نیلم دوست چڑیوں کے لیے کچھ حرف () بھولی چڑیا! میرے کمرے میں، کیا لینے آئی ہے؟
سو اس سے ان مومنین صادقین کے صلہ و ثمرہ کے بعض اہم پہلوؤں کو واضح فرما دیا گیا جو صدق و اخلاص کے ساتھ اپنے مال اللہ کی راہ میں خرچ کرتے رہے تھے، سو ارشاد فرمایا گیا کہ اس روز یعنی قیامت کے اس یوم عظیم میں جو کہ کشف حقائق اور ظہور نتائج کا یوم عظیم ہو گا، اس دن تم دیکھو گے کہ ایماندار مردوں اور ایماندار عورتوں کا نور یعنی ان کا وہ نور جو کہ ان کو ان کے صدق ایمان اور انفاق فی سبیل اللہ کے صلے میں نصیب ہو گا، وہ ان کے آگے اور ان کے دائیں چل رہا ہو گا اور ان کے سرور کو دو بالا کرنے کے لئے ان سے کہا جا رہا ہو گا، کہ خوشخبری ہو آپ لوگوں کو ایسی عظیم الشان جنتوں کی جن کے نیچے سے طرح طرح کی عظیم الشان نہریں بہہ رہی ہیں۔
شان نزول : حضرت ابن عباس رضی اللہ تعالی عنہما سے مروی ہے کہ یہ آیت ثابت بن قیس بن شماس کے حق میں نازل ہوئی انہیں ثقل سماعت تھا اور آواز ان کی اونچی تھی، بات کرنے میں آواز بلند ہو جایا کرتی تھی، جب یہ آیت نازل ہوئی تو حضرت ثابت اپنے گھر میں بیٹھ رہے اور کہنے لگے کہ میں اہل نار سے ہوں، حضور نے حضرت سعد سے ان کا حال دریافت فرمایا، انھوں نے عرض کیا کہ وہ میرے پڑوسی ہیں اور میرے علم میں انہیں کوئی بیماری تو نہیں ہوئی، پھر آ کر حضرت ثابت سے اس کا ذکر کیا، ثابت نے کہا، یہ آیت نازل ہوئی اور تم جانتے ہو کہ میں تم سب سے زیادہ بلند آواز ہوں تو میں جہنّمی ہو گیا، حضرت سعد نے یہ حال خدمت اقدس میں عرض کیا تو حضور نے فرمایا کہ وہ اہل جنّت سے ہیں۔
غرضیکہ ان حکمرانوں اور بادشاہ کی وجہ سے روئے زمین پر فتنہ و فساد روز افزوں ہوتا گیا خود غرضی، موقع پرستی، بد انتظامی، اور عام بدامنی و انتشار کو پھلنے پھولنے کا موقع ملا، یہاں تک کہ تاریخ ایسے حکمرانوں کے سیاہ کارناموں سے شرمسار ہے جو مسلمان ہوتے ہوئے ان شہروں کو تاراج کرنے اور وہاں کے لوگوں کا قتل عام کا باعث بنے، جہاں بڑے بڑے اولیا، صلحا اور مشائخ تھے، جہاں کمزور اور ضعیف لوگ بچے اور عورتیں تھیں، اور جن کو قتل کرانے کے لئے کوئی وجہ جواز نہیں تھی، مزید ستم یہ کہ اس شہر کے لوگ ملت حنیفہ سے تعلق رکھتے تھے، اور اہل سنت والجماعت میں شامل تھے اور ان کا قتل عام کرنے والے مدعی سلطنت اس بات کا اظہار کرتے تھے کہ ہم دین و شریعت کے حامی و مددگار ہیں، اور اہل علم و بزرگان دین کی تعظیم کرتے ہیں۔
فتح مکہ کے دن جب اسلام دشمن عناصر کی طاقت آخری طور پر ٹوٹ کر چور چور ہو گئی اور اس خطہ مقدس پر خدا کے نام لیواؤں کا مکمل تسلط و غلبہ ہو گیا تو یہ عکرمہ بھی مکہ سے فرار ہو کر یمن پہنچے پھر ان کی بیوی ام حکیم بنت حارث ان کے پاس یمن گئیں اور ان کو اپنے پاس آنحضرت صلی اللہ علیہ و سلم کی خدمت میں لائیں اور انہوں نے آپ کے سامنے اپنی گزشتہ تقصیرات پر ندامت کا اظہار کیا اور معافی اور بخشش کے طلب گار ہوئے آنحضرت صلی اللہ علیہ و سلم کے دست مبارک پر اسلام قبول کیا اور حسن اسلام کی ایسی دولت نصیب ہوئی کہ قابل رشک بن گئے یہاں تک کہ خدا کے دین کا جھنڈا سر بلند رکھنے کے لیے اپنی جان تک قربان کر دی اور جنگ یرموک میں شہادت کے مرتبہ پر فائز ہوئے۔
قبول اسلام کی تلقین کیا کرتا تھا، چنانچہ ایک دن میں نے ان کو ( معمول کے مطابق ) اسلام قبول کرنے کی تلقین کی تو انہوں نے رسول کریم صلی اللہ علیہ وسلم کی شان اقدس میں ( ایک نازیبا اور گستاخانہ ) بات کہی کہ مجھ کو سخت ناگوار ہوئی (بلکہ میں تو اب بھی اس کو نقل کرنے گوارا نہیں کرتا میں ( اس بات سے مغموم اور رنجیدہ ہو کر کہ انہوں نے میرے سامنے اتنے برے الفاظ زبان سے نکالے ہیں اور ماں ہونے کی ودہ سے میں ان کی تادیب بھی نہیں کر سکتا ) روتا ہوا رسول کریم صلی اللہ علیہ وسلم کی خدمت میں حاضر ہوا اور عرض کیا کہ یا رسول اللہ صلی اللہ علیہ وسلم ! اب تو آپ ہی اللہ سے دعا فرما دیجئے کہ ابوہریرہ کی ماں کو ہدایت عطا فرمائے، آپ صلی اللہ علیہ وسلم نے دعا فرمائی۔
مسئلہ مذکورہ میں قاضی کا فیصلہ عقد نکاح کے حکم میں ہوگا (یعنی یہ سمجھا جائے گا کہ گویا قاضی نے اس وقت نکاح کر دیا اس لئے عورت کو مرد کے ساتھ رہنے اور امام اعظم کے قول کے مطابق اس کی خواہش پر زید کو اس سے جماع کرنے کی بھی اجازت ہے) لیکن شرط یہ ہے کہ اس وقت عورت میں نکاح کی صلاحیت ہو ( یعنی ایسا کوئی مانع موجود نہ ہو جو اس کو زید کی بیوی بننے سے روک دے) چنانچہ اگر یہ صورت ہو کہ قاضی کے فیصلہ کے وقت وہ عورت کسی دوسرے شخص کے نکاح میں ہو یا پہلے شوہر کے طلاق دیدینے کی وجہ سے عدت کے دن گزار رہی ہو یا اس مرد یعنی زید نے اس کو تین طلاق دے رکھی ہوں تو پھر قاضی کا فیصلہ نافذ نہیں ہوگا اور یہ عورت زید کی بیوی نہیں بنے گی۔
مولانا رومی کے کلام کے مطالعہ سے یہ حقیقت واضح ہوتی ہے کہ تمام علوم اور تمام ثقافتی اور تمدّنی تہذیبی ترقی کے لیے روحانی منزلیں خالق کائنات اور ابدی حسن سے رشتے کی پہچان ہو سکتی ہے اور یہی پہچان سب سے بڑی پہچان ہے: مولانا رومی فرماتے ہیں: حس خفاشت سوئے مغرب دواں حس درپاشت سوئے مشرق رواں یعنی تیری چمگادڑ والی حس مغرب کی جانب دوڑنے والی ہے اور تیری موتی برسانے والی حس مشرق کی جانب رواں ہے جس خفاشت سے مراد مادّی ظاہری حواس یا خمسہ ظاہرہ ہے: پنج حسّے ہست جز ایں پنج حس آں چو زر سرخ و ایں حسّہا چومس یعنی پانچ ظاہری حواس کے علاوہ پانچ اور حس ہیں، وہ سرخ سونے کی مانند ہیں اور یہ دوامی تانبے کی مانند: اندراں بازار کا ہل محشر اند حسّ مس را چوں حسّ زر کے خرند یعنی جس بازار میں اہل محشر ہیں۔
میں نے سجدہ کیا تو درخت نے بھی سجدہ کیا پھر میں نے اس سے کہتے ہوئے سنا کہا (اللّہمّ اکْتبْ لی بہا عنْدک أجْرا وضعْ عنّی بہا وزْرا واجْعلْہا لی عنْدک ذخْرا وتقبّلْہا منّی کما تقبّلْتہا منْ عبْدک داود) اے اللہ میرے لئے اس سجدے کا ثواب لکھ اور اسکی وجہ سے میرے گناہ کم کر اور اسے اپنے پاس میری لئے ذخیرہ آخرت بنا اور اسے مجھ سے قبول فرما جیسا کہ تو نے اپنے بندے داؤد سے قبول فرمایا حسن کہتے ہیں کہ ابن جریج نے مجھے بتایا کہ تمہارے دادا نے مجھے ابن عباس کے حوالے سے کہا کہ پھر نبی صلی اللہ علیہ و آلہ و سلم نے سجدے کی آیت پڑھی اور سجدہ کیا ابن عباس کہتے ہیں کہ نبی صلی اللہ علیہ و آلہ و سلم بھی سجدے میں وہی دعا پڑھ رہے تھے جو اس شخص نے درخت کے متعلق بیان کی تھی۔
میں نے یہ قرآن شریف اپنی آنکھوں سے دیکھا، یہی عبارت واؤ کے ساتھ تھی، ابن عباس اور عبید بن عسیر کی قرات بھی یونہی ہے، ان روایات کو مدنظر رکھ کر بعض حضرات کہتے ہیں کہ چونکہ واؤ عطف کیلئے ہوتا ہے کہ صلوۃ الوسطی اور ہے اور صلوۃ عصر اور ہے لیکن اس کا جاب یہ ہے کہ اگر اسے بطور حدیث کے مانا جائے تو حضرت علی والی حدیث بہت زیادہ صحیح ہے اور اس میں صراحت موجود ہے، رہا واؤ، سو ممکن ہے کہ زائدہ ہو عاطفہ نہ ہو جیسے آیت (وکذالک نفصل الایات ولتستبین سبیل المجرمین میں) اور (وکذالک نری ابراھیم ملکوت السموات والارض ولیکون من الموقنین) میں یا یہ واؤ عطف صفت کیلئے ہو عطف ذات کیلئے نہ ہو جیسے آیت (ولکن رسول اللہ و خاتم النبیین) میں اور جیسے آیت (سبح اسم ربک الاعلی الذی خلق فسوی والذی قدر فھدی والذی اخرج المرعی) میں۔
میں، لیکن اتنا مجھے معلوم ہے کہ ایک لمحے کے لئے دیکھنے کے بعد لوگ بہت جلدی مجھ سے گھل مل جاتے ہیں، مجھ سے ایسے مانوس ہو جاتے ہیں کہ زندگی بھر کے سارے راز اور اپنی مختصر سی کائنات کی ساری تصویریں اور اپنے دل کے سارے دکہ درد مجھ سے کہنے لگ جاتے ہیں، میرے چہرے پر کوئی بڑائی نہیں کوئی خاص اجنبیت سی ہے، کوئی رعب اور دبدبہ نہیں میرے لباس میں بھی کوئی خاص شوکت نہیں، وہ طعنہ نہیں جو کالی اچکن اور سرخ گلاب کے پھول میں ہوتا ہے، شارک اسکین کے سوٹ میں ہوتا ہے، بس پاؤں میں معمولی چپل ہے، اس کے اوپر لٹہےکا پاجامہ اس کے اوپر لٹہے کی قمیض ہے جو اکثر پیٹھ سے میلی رھتی ہے، کیونکہ ایک تو مجھے اپنے جھونپڑے میں زمین پر سونے کی عادت ہے، دوسرے مجھ میں یہ بھی بری عادت ہے، جہاں بیٹھتا ہوں۔
نبی صلی اللہ علیہ و آلہ و سلم پر درود کس طرح بھیجا جائے محمود بن غیلان، ابو اسامہ، مسعر، مالک بن مغول، حکم بن عتیبہ، عبدالرحمن بن ابو لیلی کعب بن عجرہ سے روایت ہے کہ میں نے رسول اللہ صلی اللہ علیہ و آلہ و سلم سے عرض کیا یا رسول اللہ صلی اللہ علیہ و آلہ و سلم ہم نے آپ صلی اللہ علیہ و آلہ و سلم پر سلام بھیجنا تو جان لیا آپ صلی اللہ علیہ و آلہ و سلم پر درود کس طرح بھیجیں آپ صلی اللہ علیہ و آلہ و سلم نے فرمایا کہو (اللّہمّ صلّ علی محمّد وعلی آل محمّد کما صلّیْت علی إبْراہیم إنّک حمیدٌ مجیدٌ وبارکْ علی محمّد وعلی آل محمّد کما بارکْت علی إبْراہیم إنّک حمیدٌ مجیدٌ) محمود نے کہا کہ ابو اسامہ کہتے ہیں کہ زیادہ بتایا مجھ کو زائدہ نے ایک لفظ اعمش سے وہ روایت کرتے ہیں۔
نبی کریم صلی اللہ علیہ وسلم کویہ فرماتے نہیں سنا کہ وہ جنتی ہے، اب رہا یہ سوال کہ حضرت سعد رضی اللہ تعالی عنہ نے یہ بات کہتے ہوئے خود اپنی ذات کو اور حضرت سعید رضی اللہ تعالی عنہ کو ملحوظ کیوں نہیں رکھا جا سکتا ہے کہ انہوں نے خود اپنا ذکر تو اس وجہ سے نہیں کیا کہ ان کو اپنے حق میں اس بشارت کا علم کسی دوسرے ذریعہ سے ہوا ہوگا، خود انہوں نے آنحضرت صلی اللہ علیہ وسلم سے یہ بشارت نہیں سنی ہوگی، یا یہ کہ انہوں نے کسر نفسی کے تحت اپنا ذکر کرنا مناسب نہ سمجھا ہوا ہوگا، اور جہاں تک حضرت سعید رضی اللہ تعالی عنہ کا تعلق ہے تو ان کے بارے میں اشکال اس وضاحت سے صاف ہوجاتا ہے کہ حضرت سعد نے یمشی علی وجہ الارض (جو زمین پر چلتا ہو ) کے جو الفاظ کہے ہیں۔
نصر بن علی، جعفر، بن مسافر، عبداللہ بن یزید، سعید بن ابی ایوب، جعفر بن ربیعہ، حضرت عائشہ رضی اللہ عنہا سے روایت ہے کہ رسول صلی اللہ علیہ و آلہ و سلم نے عشاء کی نماز پڑھی پھر کھڑے ہو کر آٹھ رکعتیں پڑھیں اور اذان و اقامت کے درمیان دو سنتیں پڑھیں اور ان دو رکعات کو آپ صلی اللہ علیہ و آلہ و سلم نے کبھی نہیں چھوڑا، جعفر بن مسافر کی روایت میں ہے کہ آپ صلی اللہ علیہ و آلہ و سلم نے فجر کی اذان و اقامت کے درمیان دو رکعتیں بیٹھ کر پڑھیں احمد بن صالح، محمد بن سلمہ، ابن وہب، معاویہ بن صالح، عبداللہ بن ابی قیس، حضرت عبداللہ بن ابی قیس رضی اللہ عنہ سے روایت ہے کہ میں نے حضرت عائشہ رضی اللہ عنہا سے پوچھا کہ رسول صلی اللہ علیہ و آلہ و سلم کتنی رکعات کو طاق کرتے تھے؟
نہ شعلہ نہ کوئی شرر یہ کیسی اگن میں جلایا ہمیں ہمیشہ غبار سفر کی طرح جہاں چاہا اس نے اڑایا ہمیں ردیف غزل کہہ رہی ہے کہ بس اسی نے بخوبی نبھایا "ہمیں" دیار خرد میں وفا کا چلن کسی طور راغبؔ نہ بھایا ہمیں * گماں کے ہٹا کر دیے رکھ دیے یقیں کے جلا کر دیے رکھ دیے دیے رکھ دیے تھے کہ جگمگ ہو جگ پہ تم نے چھپا کر دیے رکھ دیے حفاظت کا تیری یقیں جب ہوا ہواؤں میں لا کر دیے رکھ دیے مسرت کے تھے یا غم و درد کے دیے جو جلا کر دیے رکھ دیے ترے راستے میں شب انتظار نظر کے بچھا کر دیے رکھ دیے رہ شوق میں ہم جہاں بھی گئے وفا کے سجا کر دیے رکھ دیے غزل ان کی محفل میں ہم نے پڑھی کہ اندھوں میں جا کر دیے رکھ دیے اندھیروں سے رغبت تھی۔
ورنہ اب بھی میرا کہا مان لے اور اس دین سے باز آ جا، انہوں نے جواب دیا کہ جو کچھ تو کر سکتا ہو کر ڈال، اس ظالم نے ان کے لڑکے کو منگوایا اور ان کے سامنے اسے مار ڈالا جب اس بچہ کی روح نکلی تو اس نے کہا اے ماں خوش ہو جا تیرے لئے اللہ تعالی نے بڑے بڑے ثواب تیار کر رکھے ہیں اور فلاں فلاں نعمتیں تجھے ملیں گی، انہوں نے اس روح فرسا سانحہ کو بچشم خود دیکھا لیکن صبر کیا اور راضی بہ قضاء ہو کر بیٹھی رہیں فرعون نے انہیں پھر اسی طرح باندھ کر ڈلوا دیا اور سانپ چھوڑ دیئے پھر ایک دن آیا اور اپنی بات دہرائی بیوی صاحبہ نے پھر نہایت صبر و استقلال سے وہی جواب دیا اس نے پھر وہی دھمکی دی اور ان کے دوسرے بچے کو بھی ان کے سامنخ ہی قتل کرا دیا۔
وہ بھی موقعہ پا کر مکہ سے بھاگ کھڑے ہوئے اور براہ راست حضرت ابو بصیر کے پاس چلے، اب یہ ہوا کہ مشرکین قریش میں سے جو بھی ایمان قبول کرتا سیدھا حضرت ابو بصیر کے پاس آ جاتا اور یہیں رہتا سہتا یہاں تک کہ ایک خاص معقول جماعت ایسے ہی لوگوں کی یہاں جمع ہو گئی اور انہوں نے یہ کرنا شروع کیا کہ قریشیوں کا جو قافلہ شام کی طرف جانے کے لئے نکلتا یہ اس سے جنگ کرتے جس میں قریشی کفار قتل بھی ہوئے اور ان کے مال بھی ان مہاجر مسلمانوں کے ہاتھ لگے یہاں تک کہ قریش تنگ آ گئے بالاخر انہوں نے اللہ کے پیغمبر صلی اللہ علیہ و سلم کی خدمت میں آدمی کو بھیجا کہ حضور صلی اللہ علیہ و سلم ہم پر رحم فرما کر ان لوگوں کو وہاں سے واپس بلوا لیجئے ہم ان سے دستبردار ہوتے ہیں۔
وہ حصہ نجس ہو جاتا ہے، لہذا اگر کسی مسلمان نے ناسمجھی سے گدوا لیا ہے اور کسی علاج و معالجہ کے ذریعہ اس کا ازالہ ممکن ہو تو اس کا نشان مٹوا دینا واجب ہے اور اگر کسی حرج و تنگی کے بغیر اس کا ازالہ ممکن نہ ہو، نیز اس بات کاخوف ہو کہ اس کو زائل کرنے کی صورت میں جسم کا وہ حصہ تلف یا بیکار ہو جائے گا یا پوری طرح کام نہیں کرے گا یا اس ظاہری عضو میں بہت بڑا عیب پیدا ہو جائے گا تو اس صورت میں اس کا ازالہ واجب نہیں، تاہم خدا سے معافی مانگنا اور توبہ و استغفار کرنا چاہئے تاکہ اس پر سے گناہ کا بار ہٹ جائے اور اگر مذکورہ چیزوں میں سے کسی چیز کا خوف نہ ہو تو پھر اس کا ازالہ ہی لازم ہو گا اور اس میں تاخیر کرنے سے گنہگار ہو گا۔
وہاں جنہوں نے جھٹلایا شعیب کو وہی ہوئے خراب پھر الٹا پھرا ان لوگوں سے اور بولا اے میری قوم میں پہنچا چکا تم کو پیغام اپنے رب کے اور خیر خواہی کر چکا تمہاری اب کیا افسوس کروں کافروں پر اور نہیں بھیجا ہم نے کسی بستی میں کوئی نبی کہ نہ پکڑا ہو ہم نے وہاں کے لوگوں کو سختی اور تکلیف میں تاکہ وہ گڑ گڑائیں پھر بدل دی ہم نے برائی کی جگہ بھلائی یہاں تک کہ وہ بڑھ گئے اور کہنے لگے کہ پہنچتی رہی ہمارے باپ دادوں کو بھی تکلیف اور خوشے پھر پکڑا ہم نے ان کو ناگہاں اور ان کو خبر نہ تھی اور اگر بستیوں والے ایمان لاتے اور پرہیزگاری کرتے تو ہم کھول دیتے ان پر نعمتیں آسمان اور زمین سے لیکن جھٹلایا انہوں نے پس پکڑا ہم نے ان کو ان کے اعمال کے بدلے اب کیا بے ڈر ہیں۔
ویل لمن یحدث فیکذب، میں لفظ یکذب (جھوٹ بولنے کی قید سے یہ بات سمجھی جاتی ہے کہ اگر کوئی شخص اپنے ہم جلیسوں اور یاروں اور دوستوں کو خوش کرنے اور ان کو ہنسانے کے لیے ایسی بات کرے یا ایسے لطیفے اور قصے سنائے جو سچے ہوں تو اس میں کوئی مضائقہ نہیں اگرچہ یہ ضروری ہے کہ اس کو اپنی عادت نہ بنائے اور نہ لطیفہ گوئی کو بطور پیشہ اختیار کرے کیونکہ خوش طبعی و بذلہ سخی جو جھوٹ پر مبنی نہ ہو، باوجودیکہ مشروع و مسنون ہے لیکن اس کو کبھی کبھار ہی اختیار کیا جائے نہ کہ ہمیشگی کے ساتھ اس طرح ہر وقت لوگوں کو ہنسانے اور مسخرا پن کرنے ہی میں نہ لگا رہے اور نہ اس پر زیادہ توجہ دے کیونکہ اس کا مال کار نقصان و خسران کے علاوہ اور کچھ نہیں ہوتا جیسا کہ اگلی حدیث میں فرمایا گیا ہے۔
٭٭ ہناد، عبدۃ، سعید، قتادۃ، ابو ملیح، حضرت عوف بن مالک اشجعی سے روایت ہے کہ رسول اللہ صلی اللہ علیہ و آلہ و سلم نے فرمایا میرے رب کی طرف سے ایک آنے والا میرے پاس آیا اور مجھے نصف امت جنت میں داخل کرنے اور شفاعت کے درمیان اختیار دیا تو میں نے شفاعت کو اختیار کیا اور یہ ہر اس شخص کے لئے ہے جو اس حال میں مرا کہ اس نے اللہ کے ساتھ کسی کو شریک نہ ٹھہرایا حدیث ابو ملیح نے ایک دوسرے صحابی کے واسطے سے روایت کی اور عوف بن مالک کا ذکر نہیں کیا حوض کوثر کے بارے میں محمد بن یحیی، بشربن شعیب بن ابی حمزۃ، ان کے والد، زہری، حضرت انس بن مالک رضی اللہ عنہ کہتے ہیں کہ رسول اللہ صلی اللہ علیہ و آلہ و سلم نے فرمایا میرے حوض میں آسمان کے ستاروں کے برابر صراحیاں ہیں۔
چنانچہ (اسی عادت کے مطابق آپ صلی اللہ علیہ وسلم جنگ جیت لینے کے بعد بدر کے میدان میں بھی تین راتیں قیام فرما رہے اور جب تین دن گذر گئے تو آپ صلی اللہ علیہ وسلم نے اپنی سواری کے اونٹ پر کجاوہ باندھنے کا حکم دیا، چنانچہ کجاوہ باندھ دیا گیا اور وہاں سے روانہ ہوئے اور آپ کے صحابہ بھی آپ کے پیچھے ہو لئے (جب اس کنوئے پر پہنچے جس میں سرداران قریش کی نعشیں ڈالی گئی تھی تو ) آپ صلی اللہ علیہ وسلم اس کنوئیں کے کنارے کھڑے ہوگئے اور ان سرداروں کو ان کا اور ان کے باپوں کا نام لے کر پکارنا شروع کیا کہ اے فلاں ابن فلاں اور اے فلاں ابن فلاں (اور پھر گویا ان کو مخاطب کر کے فرمایا کہ ) (اب ) تمہیں یہ اچھا معلوم ہوتا ہے کہ تم اللہ اور اس کے رسول کی اطاعت کرتے؟
کہ) ایک دوسرے پر ظلم کرتے ہیں، سوائے ان کے جو ایمان لائے اور جنھوں نے نیک عمل کیے اور ایسے لوگ بہت ہی کم ہیں اور (حضرت) داؤد(علیہ السلام) سمجھ گئے کہ ہم نے انہیں آزمایا ہے، پھر تو اپنے رب سے استغفار کرنے لگے اور عاجزی کرتے ہوئے گر پڑے (یعنی اللہ تعالی کے سامنے سجدے میں گر پڑے ) اور (پوری طرح) رجوع کیا توضیح :توضیح اور شان نزول! حضرت داؤد علیہ السلام کے پاس دو فرشتے آدمی کی شکل میں بطور آزمائشی ایک مقدمہ لے کر آئے تو آپؑ نے دونوں کی بات سنے بغیر ایک کے حق میں فیصلہ سنا دیئے تو اللہ تعالی نے آپؑ کو آگاہی فرمائی تو آپؑ سمجھ گئے کہ مجھ سے لغزش ہو گئی تو فورا اللہ تعالی کے طرف رجوع ہوئے اور سجدے میں گر پڑے تو اللہ تعالی نے درگزر فرمایا اس لئے آیت پر سجدہ کیا جاتا ہے۔
کیونکہ آپ صلی اللہ علیہ و آلہ و سلم نے اس حدیث کے ذریعے ایک ایسی بات کی خبر دی جو آئندہ زمانہ میں وقوع پذیر ہونے والی تھی، اور آپ صلی اللہ علیہ و آلہ و سلم نے بطور پیشگوئی جو بات فرمائی وہ حرف بحرف صحیح ثابت ہوئی، چنانچہ یہ بات اسلامی تاریخ کی ایک عین حقیقت ہے کہ مسلمانوں نے فارس و روم کے علاقے فتح کر لئے وہاں کی بے شمار دولت مال غنیمت کے طور پر حاصل کی، ان علاقوں اور شہروں کے لوگوں کو قیدی بنایا اور بادشاہوں کی اولادوں تک کو غلام بنا کر ان سے خدمت و چاکری کرائی اور اس طرح سے ان کے اندر جب بڑائی کا احساس پیدا ہو گیا اور اخلاص کی جگہ جاہ و منصب اور مال و دولت کی محبت نے لے لی تو پھر اللہ تعالی نے ان پر ان لوگوں کا عذاب مسلط کر دیا۔
کیونکہ استبراء میں حکمت یہ ہے کہ اس طریقہ سے اس کے رحم کا کسی غیر کے نطفہ سے پاک و نامعلوم ہو جائے تا کہ اس کے نطفہ کا کسی غیر کے نطفہ کے ساتھ اختلاط نہ ہو اور ظاہر ہے کہ ان صورتوں میں کسی غیر کے نطفہ کا کوئی احتمال نہیں ہے لیکن چونکہ یہ صریح نص ہے کہ آنحضرت صلی اللہ علیہ وسلم نے اوطاس کے غزوہ کے موقع پر حاصل ہونیوالی لونڈیوں کے بارے میں فرمایا کہ خبردار حاملہ لونڈی سے اس وقت تک صحبت نہ کی جائے جب کہ اس کے ولادت نہ ہو جائے اور غیر حاملہ سے اس وقت تک صحبت نہ کی جائے جب تک کہ اس کو ایک حیض نہ آ جائے اور ظاہر ہے کہ ان لونڈیوں میں باکرہ بھی ہوں گی اور ایسی لونڈیاں بھی ہوں گی جو باکرہ کی نطفہ کے اختلاط کا احتمال نہیں رکھتی ہوں گی۔
کیونکہ انہیں معلوم تھا کہ حضور صلی اللہ علیہ و سلم کو شانے کا گوشت پسند ہے، چنانچہ آپ نے اس کا یہی گوشت لے کر منہ میں رکھ کر دانتوں سے توڑا تو فرمان باری سے اس شانے نے کہا، مجھ میں زہر ملا ہوا ہے، آپ نے اسی وقت اسے تھوک دیا اور اس کا اثر آپ کے سامنے کے دانتوں وغیرہ میں رہ گیا، آپ کے ساتھ حضرت بشر بن براء بن معرور بھی تھے، جو اسی کے اثر سے راہی بقاء ہوئے، جن کے قصاص میں زہر ملانے والی عورت کو بھی قتل کیا گیا، جس کا نام زینب تھا، وجہ دلالت یہ ہے کہ خود حضور صلی اللہ علیہ و سلم نے مع اپنے ساتھیوں کے اس گوشت کے کھانے کا پختہ ارادہ کر لیا اور یہ نہ پوچھا کہ اس کی جس چربی کو تم حلال جانتے ہو اسے نکال بھی ڈالا ہے یا نہیں؟
گریرسن لکھتا ہے: " , , ,   , ' '        .   ,       .  ,     ,   , , , ,  . ,   . ,    - ' ',  ,      , -       ." (.46). =(لہذا یہ ہندی، یا جسے کبھی کبھی ’اعلی ہندی‘ بھی کہتے ہیں، بالائی ہندوستان کے ان ہندوؤں کی نثری ادبی زبان ہے جو اردو کا استعمال نہیں کرتے۔
یہ حرف، میان لب و چشم خواہش قرب نہ باتوں میں اڑایا کیجے تشنگی جس سے کبھی دیدۂ باطن کی مٹے ایسا منظر بھی کبھی کوئی دکھایا کیجے سامنا پھر نہ کسی لمحۂ گستاخ سے ہو دل میں سوئے ہوئے ارماں نہ جگایا کیجے ہم مصوّر تجھے ٹھہرائیں کہ شاعر ماجدؔ عکس جاناں ہی بہ ہر حرف نہ لایا کیجے ٭٭٭ خود کو ہم سے وہ چھپائے کیا کیا حشر اس دل میں اٹھائے کیا کیا دم بدم اس کی نظر کا شعلہ مشعلیں خوں میں جلائے کیا کیا ہم نے اس کے نہ اشارے سمجھے لعل ہاتھوں سے گنوائے کیا کیا گل بہ گل اس کے فسانے لکھ کر درد موسم نے جگائے کیا کیا لفظ اس شوخ کے عشووں جیسے ہم نے شعروں میں سجائے کیا کیا حرف در حرف شگوفے ہم نے اس کے پیکر کے، کھلائے کیا کیا لطف کے سارے مناظر ماجدؔ جو بھی دیکھے تھے۔
؎ *** حواشی و مراجع ؎ ابن ہشام، سیرۃ النبی، المکتبۃ التجاریۃ الکبری، مصر، ، /- ؎ ابن ہشام، /- ؎ ابن ہشام، / ؎ الطبری، ابو جعفر محمد بن جریر، الجزء الثانی، موسسۃ العلمی للمطبوعات، بیروت، ء، الجزء الثانی، ص - ؎ ابن ہشام، / ؎ ابن ہشام ؎ صحیح مسلم، کتاب الجہاد والسیر، باب صلح حدیبیہ ؎ ابن ہشام، ایضا، ص ؎ ایضا، ص- ؎ ایضا، ص ؎ ایضا، /- ؎ ایضا، / ؎ الطبری، ایضا، ص- ؎ ابن ہشام، /- ؎ ایضا، ص ؎ ابن قیم لجوزیۃ، زاد المعاد فی ھدی خیر العباد، الجزء الثالث، بیروت، دار الفکر، الطبعۃ الثانیۃ، ء، ص- ؎ بخاری، کتاب المغازی، باب ، حدیث نمبر  ؎ ابن ہشام، /- ؎ البلاذری، احمد بن یحیی بن جابر، فتوح البلدان، اردو ترجمہ، سید ابو الخیر مودودی، کراچی، نفیس اکیڈمی طبع سوم، جنوری ء، ص - ٭٭٭ سیر و سوانح شیخ شرف الدین یحیی منیری۔