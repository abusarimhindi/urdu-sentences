" جہاد کا بیان جہاد میں مال وجان دونوں سے شرکت کرنے والوں کی فضیلت " اور حضرت علی، حضرت ابو درادء حضرت ابوہریرہ، حضرت ابو امامہ، حضرت عبداللہ ابن عمر، حضرت جابر ابن عبداللہ اور حضرت عمران ابن حصین رضی اللہ تعالی عنہم اجمعین یہ سب رسول کریم صلی اللہ علیہ وسلم سے یہ حدیث بیان کرتے ہیں کہ آپ صلی اللہ علیہ وسلم نے فرمایا جس شخص نے اللہ کی راہ میں جہاد میں روپیہ پیسہ اور سامان واسباب بھیجا اور خود اپنے گھر میں بیٹھا رہا یعنی جہاد میں خود شریک نہیں ہوا بلکہ روپے پیسے اور سامان سے جہاد میں مدد کی تو اس کو ہر درہم کے بدلے میں سات سو درہم کا ثواب ملے گا اور جس شخص نے بنفس خود جہاد بھی کیا اور جہاد میں روپیہ پیسہ اور مال بھی خرچ کیا یعنی لڑائی میں خود شریک بھی ہوا اور مالی مدد بھی پہنچائی تو اس کو ہر درہم کے بدلے سات لاکھ درہم کا ثواب ملے گا۔
" معجزوں کا بیان قیامت تک پیش آنے والے تمام اہم وقائع اور حوادث کی خبر دینے کا معجزہ " اور حضرت عمر وبن اخطب انصاری کہتے ہیں کہ ایک دن رسول کریم صلی اللہ علیہ وسلم نے ہمیں فجر کی نماز پڑھائی اور پھر منبر پر چڑھ کر ہمارے سامنے (وعظ ) ارشاد فرمایا جس کا سلسلہ ظہر کے وقت تک جاری رہا، پھر منبر سے اتر کر آپ صلی اللہ علیہ وسلم نے (ظہر کی ) نماز پڑھائی اور پھر منبر پر چڑھ کر وعظ فرمانے لگے یہاں تک کہ عصر کا وقت آگیا، پھر منبر سے اتر کر آپ صلی اللہ علیہ وسلم نے (عصر کی ) نماز پڑھائی اور پھرمنبر پر چڑھ کر وعظ ارشاد فرمانے لگے اور وعظ کا یہ سلسلہ غروب آفتاب پر جا کر ختم ہوگیا (گویا پورا دن وعظ میں گزر گیا ) اور (اس وعظ کے دوران ) آپ صلی اللہ علیہ وسلم نے ان تمام باتوں سے مطلع کیا جو قیامت تک پیش آنے والی ہیں۔
" اگر تم میں سے کوئی شخص کسی کی تعریف ضروری سمجھے " کا مطلب یہ ہے کہ اگر تم کسی شخص کے اندر کوئی ایسا وصف دیکھو کہ جس کی وجہ سے وہ قابل تعریف ہو، مثلاکوئی شخص بہت زیادہ صالح ونیک ہو یا کوئی شخص بہت زیادہ خلیق ہو اور تم اس کی تعریف کرنا ہی چاہتے ہو تو اس صورت میں بھی یہ ضروری ہے کہ تم بس اپنے گمان کی حدتک اس کی تعریف کرو اس کے بارے میں جزم ویقین کے ساتھ فیصلہ نہ کرو بلکہ یوں کہو کہ میں فلاں شخص کے بارے میں یہ گمان رکھتا ہوں، اس جملہ کی وجہ یہ ہے کہ کسی بھی شخص کاحقیقی حال اللہ تعالی کے سوا کوئی نہیں جانتا جس شخص کو بظاہر نیک واچھا سمجھا جارہاہے ہوسکتا ہے کہ اس کے باطنی احوال سے اس درجہ کے نہ ہوں کہ وہ اللہ کے نزدیک اچھا ہو، لہذاجو شخص قابل تعریف ہو اس کی تعریف میں احتیاط کی راہ اختیار کرنی چاہیے۔
' چنانچہ مظہر کا یہ قول بھی اس بات کی تائید کرتا ہے جو مذکورہ بالا حدیث کی وضاحت کے طور پر ہے کہ اس ارشاد گرامی کا مقصد یہ واضح کرنا ہے کہ اگر تم نے اپنے زمانے جاہلیت میں (یعنی مسلمان ہونے سے پہلے) یہ قسم کھائی ہو کہ ہم آپس میں ایک دوسرے کی مدد کریں گے تو (اب مسلمان ہو جانے کے بعد بھی) اس قسم کو پورا کرو یعنی اپنے باہمی معاہدہ حلف کے مطابق ایک دوسرے کی مدد کرتے رہو بشرطیکہ جس کی مدد کی جائے وہ حق پر ہو لیکن اسلام میں اس طرح کی قسم کو رواج نہ دو جس کا تعلق تمہیں ایک دوسرے کا وارث قرار دینے سے ہو (جیسا کہ زمانہ جاہلیت میں رواج تھا کہ کوئی بھی دو شخص آپس میں ایک دوسرے سے قسم کے ساتھ عہد کیا کرتے تھے کہ اگر میں پہلے مر گیا تو تم میرے وارث ہو گے اور اگر تم پہلے مر گئے تو میں تمہارا وارث ہوں۔
(بخاری و مسلم) تشریح اس حدیث میں آنحضرت صلی اللہ علیہ و سلم کا یہ جنگی معمول بیان کیا گیا ہے کہ آپ صلی اللہ علیہ و سلم جب دشمنوں کی آبادی پر حملہ کرنے کا ارادہ کرتے تو طلوع فجر کے بعد اس آبادی کے بارے میں غور و تامل فرماتے اور آبادی والوں کی حرکات و سکنات اور ان کے افعال کے ذریعہ ان کے عقائد کا پتہ چلاتے کہ یہ کون لوگ ہیں، اگرچہ آپ صلی اللہ علیہ و سلم کو یہ معلوم ہوتا کہ یہ کفار کی آبادی ہے لیکن اس کے باوجود آپ صلی اللہ علیہ و سلم محض اس احتمال کے پیش نظر یہ تامل فرماتے کہ شاید اس آبادی میں مسلمان بھی ہوں اگر آپ صلی اللہ علیہ و سلم کو اس آبادی کی طرف سے (فجر کی ) اذان سنائی دیتی تو اس کو اس بات کی علامت اور قرینہ سمجھ کر کہ یا تو یہ آبادی مسلمانوں ہی کی ہے یا اس آبادی میں مسلمان بھی ہیں۔
 ہند آریائی لسانیات کے ممتاز عالم سنیتی کمار چٹر جی اپنی تصنیف -  (ہند آریائی اور ہندی) میں کھڑی بولی کے اس نئے اور نکھرے ہوئے روپ کو جس کا ارتقا دہلی میں ء میں مسلم حکومت کے قیام کے بعد عمل میں آیا " " (ترقی یافتہ مغربی اپ بھرنش) کے نام سے موسوم کرتے ہیں اور کہتے ہیں کہ یہ اس دور میں شمالی ہند کے میدانی علاقوں کے عوام کی مشترکہ زبان کی حیثیت سے موجود تھی: "         ,           ". (. 196). (ترکوں اور ایرانیوں کے سکونت پذیر ہونے اور دہلی میں پہلی بار مسلم حکمرانی کے قیام کے بعد صرف ترقی یافتہ مغربی اپ بھرنش ہی شمالی ہندوستان کے میدانی علاقوں کے عوام کی مشترکہ زبان کی حیثیت سے موجود تھی۔
) اسی کتاب میں وہ مزید لکھتا ہے: "      ,    .   .      ' '.   ,  ,  ,        . , ,      ,   .   -      ,         ,     ."(.83) (للو جی لال ایک برہمن تھے جن کے خاندان کا تعلق اصلا گجرات سے تھا، لیکن جو عرصۂ دراز سے شمالی ہندوستان میں سکونت اختیار کیے ہوئے تھے۔
: بحث کرنے والا حجت یعنی دلیل و ثبوت لانے والا حجاج ابن یوسف تاریخ اسلام کا مشہور ظالم شخص ہے جس نے ہزار ہا ہزار اچھے اور نیک لوگوں کو جن میں صحابہ و تابعین بھی شامل ہیں، ناحق موت کے گھاٹ اتار، عبد اللہ ابن زبیر کو شہید کیا اور ہزاروں بے خطا انسانوں کو قید و بند میں ڈالے رکھا کہا جاتا ہے کہ جن لوگوں کو اس نے کسی معرکہ آرائی اور جنگ و جدل کے بغیر یوں ہی پکڑ پکڑ کر جیل خانہ میں ڈالا اور پھر ان کو قتل کرا دیا ان کی تعداد ایک لاکھ بیس ہزار ہے جو لوگ جنگوں اور جھگڑوں میں مارے گئے ان کی تعداد علیحدہ ہے، یہ بھی بیان کیا جاتا ہے کہ اس کے قید خانہ سے پچاس ہزار آدمیوں کی ایک بڑی تعداد تو ایک ہی وقت میں نکلی تھی، اور اس شخص کی سنگدلی کا اندازہ لگانے کے لئے یہی بات کافی ہے کہ اس نے قید خانہ بنوا رکھا تھا۔
آدم کے بیٹوں میں سے بہترین بیٹے کی مانند ہو جائے کا مطلب یہ ہے کہ اس طرح آدم کے ایک بیٹے ہابیل نے مظلومیت کی موت کو گوارا کر لیا تھا لیکن اس نے آدم کے دوسرے بیٹے یعنی اپنے بھائی قابیل کے حملے کا جواب نہیں دیا اور سارا ظلم اور تمام زیادتی اسی کے سر ڈال دی تھی، اسی طرح فتنوں کے وقت کوئی شخص تم پر حملہ بھی کرے اور تمہیں قتل بھی کر دینا چاہے تو تم اس کا مقابلہ ہرگز نہ کرنا اور اس کے ہاتھوں مر جانے کو صبر و ضبط کے ساتھ گوارا کر لینا، کیونکہ اگر تم اس کا مقابلہ کرو گے تو اس کی وجہ سے فتنہ میں اور زیادہ شدت پیدا ہو جائے گی اور خونریزی بڑھ جائے گی، پس اس وقت اپنے حملہ آور کا مقابلہ کئے بغیر شہید ہو جانا، مقابلہ کرنے اور خونریزی میں کسی بھی طرح سے شرکت کر کے اپنی جان کو بچا لینے سے کہیں زیادہ بہتر ہو گا۔
آدمی نیند سے بیداد ہو اور وہ اپنے کپڑوں میں تری دیکھے اور احتلام کا خیال نہ ہو تو احمد بن منیع، حماد بن خالد خیاط، عبداللہ بن عمر، عبید اللہ بن عمر، عمر، قاسم بن محمد، عائشہ رضی اللہ عنہا سے روایت ہے کہ نبی صلی اللہ علیہ و آلہ و سلم سے اس آدمی کے متعلق پوچھا گیا جو نیند سے بیدار ہو اور وہ اپنے کپڑے گیلے پائے لیکن اسے احتلام یاد نہ ہو تو آپ صلی اللہ علیہ و آلہ و سلم نے فرمایا غسل کرے پوچھا گیا اس آدمی کے متعلق جسے احتلام تو یاد ہو لیکن اس نے اپنے کپڑوں میں تری نہیں پائی تو آپ صلی اللہ علیہ و آلہ و سلم نے فرمایا اس پر غسل نہیں ام سلمہ نے کہا یا رسول اللہ صلی اللہ علیہ و آلہ و سلم اگر عورت ایسا دیکھے تو کیا وہ بھی غسل کرے آپ صلی اللہ علیہ و آلہ و سلم نے فرمایا ہاں عورتیں مردوں ہی کی طرح ہیں۔
آنحضرت صلی اللہ علیہ و سلم صبح ہونے سے پہلے دشمن آبادی پر حملے نہیں کرتے تھے اور حضرت انس کہتے ہیں کہ جب نبی کریم صلی اللہ علیہ و سلم ہمارے ساتھ کسی (دشمن) قوم سے جہاد کرتے (یعنی جب جہاد کے موقع پر کسی ایسی دشمن آبادی پر حملہ آور ہونے کا ارادہ فرماتے جس کے حالات کا علم نہیں ہوتا اور ہم لوگ آپ صلی اللہ علیہ و سلم کے ہمراہ شریک جہاد ہوتے) تو صبح ہونے سے پہلے ہمارے ساتھ ان پر حملہ آور نہیں ہوتے، پھر صبح ہو جاتی تو ان (دشمنوں کی آبادی اور ان کے ٹھکانوں) پر نظر ڈالتے (تاکہ مشاہدہ یا قرائن سے یہ معلوم ہو جائے کہ یہ کون لوگ ہیں) اگر (ان کی طرف سے) اذان کی آواز سنتے تو ان سے (جنگ کرنے سے) باز رہتے اور اگر اذان کی آواز نہیں سنتے (اور اس پر قرینہ سے یہ ثابت ہو جاتا کہ (ان لوگوں میں مسلمان نہیں ہیں) تو ان پر حملہ کر دیتے۔
آپ صلی اللہ علیہ وسلم کو اپنا شفیع قرار دیتے ہیں اور آپ صلی اللہ علیہ وسلم سے یہ دعا کرنے کی درخواست کرتے ہیں کہ پروردگار ہمارے حال پر رحم فرما کر بارش برسادے نیز آپ کی سفارش وتوجہ چاہنے کے لئے ہم اللہ تعالی کی بارگاہ میں ملتجی ہیں کہ وہ آپ صلی اللہ علیہ وسلم کو ہماری طرف متوجہ کردے آپ صلی اللہ علیہ وسلم کو ہمارے حق میں سفارش کرنے کی توفیق عطافرمائے لیکن اس نے اپنی یہ مراد ظاہر کرنے کے لئے موزوں اسلوب اختیار نہیں کیا جب کہ گھبراہٹ میں اس کی زبان سے ایسے الفاظ نکلے جن سے نہ صرف یہ کہ اس کی اصل مراد خبط ہوگئی بلکہ یہ ظاہر ہوا کہ وہ خود اللہ تعالی کو آپ صلی اللہ علیہ وسلم کی بارگاہ میں وسیلہ بنا رہا ہے اور اس طرح اس معاملہ میں اللہ تعالی کی قدرت اس کے نظام اور اس کے حکم واختیار میں آنحضرت صلی اللہ علیہ وسلم کو شریک وبرابر کررہا ہے۔
اس میں یہ بھی ہے کہ یہ لوگ منافقانہ طور پر ایمان لائے تھے اور حضور صلی اللہ علیہ و سلم سے مدینے کی آب و ہوا کی ناموافقت کی شکایت کی تھی، جب حضور صلی اللہ علیہ و سلم کو ان کی دغا بازی اور قتل و غارت اور ارتداد کا علم ہوا، تو آپ نے منادی کرائی کہ اللہ کے لشکریو اٹھ کھڑے ہو، یہ آواز سنتے ہی مجاہدین کھڑے ہو گئے، بغیر اس کے کہ کوئی کسی کا انتظار کرے ان مرتد ڈاکوؤں اور باغیوں کے پیچھے دوڑے، خود حضور صلی اللہ علیہ و سلم بھی ان کو روانہ کر کے ان کے پیچھے چلے، وہ لوگ اپنی جائے امن میں پہنچنے ہی کو تھے کہ صحابہ نے انہیں گھیر لیا اور ان میں سے جتنے گرفتار ہو گئے، انہیں لے کر حضور صلی اللہ علیہ و سلم کے سامنے پیش کر دیا اور یہ آیت اتری، ان کی جلاوطنی یہی تھی کہ انہیں حکومت اسلام کی حدود سے خارج کر دیا گیا۔
اس کی قوت کا سرچشمہ اس کی حیرت انگیز صلاحیت میں پوشیدہ ہے کہ یہ ہر مرحلہ میں انسانیت کی قیادت کی اہل ہے اور اسے ترقی و عروج پر گامزن کر سکتی ہے، خواہ انسانیت اقتصادی اور اجتماعی لحاظ سے اور علمی اور عقلی پہلو سے دور انحطاط میں ہو یا ترقی بکنار، نیز اس کی قوت کا ایک راز یہ بھی ہے کہ یہ واشگاف انداز میں جاہلیت اور اس کی تمام مادی طاقتوں کو چیلنج کرتی ہے، اور اس اعتماد اور جزم کے ساتھ اس کے سامنے خم ٹھونک کر آتی ہے کہ اپنے کسی اصول میں اسے کسی ایک شوشے کی تحریف بھی گوارہ نہیں، وہ جاہلیت کی خواہشوں سے قطعا مصالحت نہیں کرتی، اور نہ جاہلیت کے اندر سرایت کرنے کے لیے وہ چور دروازوں اور حیلے بہانوں کا سہارا ڈھونڈتی ہے، وہ حق کا بہ بانگ دہل اعلان کر دیتی ہے اور لوگوں کو پوری طرح آگاہ کر دیتی ہے کہ وہ سراسر خیر، سراسر رحمت اور سراسر برکت ہے۔
اسی پر بس نہیں بلکہ روافض نے تو اس کج رائی کا شکار ہو کر تمام صحابہ کو کافر " تک کہہ ڈالا ہے، اس وجہ سے کہ ان کے بقول ان صحابہ نے آنحضرت صلی اللہ علیہ وسلم کی وصیت سے انحراف کیا اور خلافت کے بارے میں حضرت علی پر دوسرں کو مقدم کیا، بلکہ ان میں سے بعض ستم ظریفوں نے تو حضرت علی کو بھی نہیں بخشا اور کہا ہے کہ حضرت علی نے چونکہ اپنا حق طلب نہیں کیا اور خلافت کا دعوی لے کر مضبوطی سے نہیں اٹھے اس لئے وہ بھی کافر ایسے نادانوں سے بس یہی کہنا چاہئے کہ تم سے بڑا کافر کون ہوسکتا ہے جو لوگ تمام امت کو کافر کہیں خصوصا طبقہ اول (صحابہ ) پر کفر کا اطلاق کریں اور اس طرح گویا یہ ثابت کریں کہ وہ پوری شریعت کو غیر معتبر قرار دے رہے ہیں اور اسلام کی ساری عمارت کو ڈھارہے ہیں تو ان کے کفر میں کس کو شک ہوگا۔
ان حضرات میں سے کسی کو اس کا سان و گمان بھی نہیں ہوتا کہ ان کو اس منصب جلیل سے نوازا جانے والا ہے، اس کی طلب یا تمنا تو دور کی بات ہے، ان کو اس بات کا بھی کوئی سان و گمان نہیں ہوتا کہ ان کو اس کے لئے چنا جانے والا ہے، اب یہاں دیکھئے حضرت موسی کوہ طور پر آگ لینے جاتے ہیں مگر آپ کو قدرت کی فیاضیوں سے منصب رسالت سے سرفراز کر دیا جاتا ہے، پھر آگے جب آپ کو معجزہ عصا سے نوازا جاتا ہے، تو آپ اپنی لاٹھی کو ہلتا اور چلتا ہوا سانپ دیکھ کر اس سے ڈر جاتے ہیں تو حضرت حق جلّ مجْدہ، کی طرف سے آپ کو اطمینان دلایا جاتا ہے، کہ موسی آگے بڑھو اور ڈرو نہیں آپ کے لئے اس میں کسی طرح کا کوئی خطرہ نہیں، بلکہ آپ امن و امان والوں میں سے ہیں اور دوسرے مقام پر فرمایا گیا کہ میرے رسول میرے یہاں ڈرتے نہیں۔
ان کو اس بات کا ذمہ دار بنایا گیا ہے کہ وہ پوری کائنات کو خدائے بزرگ و برتر کے احکام کی تبلیغ کریں اور گم کردہ گان راہ ہدایت کو ضلالت وتباہی کے راستوں سے ہٹا کر خدائے واحد کی اطاعت وفرمانبرداری کی صراط مستقیم پر لے آئیں اور اس طرح روئے زمین پر خدا کا نام اور اس کے جھنڈا سربلند کریں اور جو لوگ (کفار ) اس تبلیغ کے باوجود سرکشی وتمرد سے باز نہ آئیں اور خدا کے دین کے جھنڈے کو سرنگوں کرنے کی ناپاک جسارت کریں اور اس روئے زمین پر مالک حقیقی کے احکام کے نفاذ میں رکاوٹ ڈالیں اور گویا دوسرے لفظوں میں وہ اپنے عقائد و کردار کے ذریعہ خدا کی سرزمین پر فتنہ وفساد کا بازار گرم کریں ان کے خلاف تلوار اٹھائی جائے اور ان سے اس وقت تک جنگ کی جائے جب تک کہ وہ اپنے تمرد اور اپنی سرکشی سے باز آ کر خدائے واحد کی حاکمیت اعلی کا اقرار نہ کر لیں۔
انہوں نے اپنے شہروں اور علاقوں میں پہنچ کر اس واقعہ کی اطلاع دی، جہاں تک تاریخ میں اس عجیب و غریب واقعہ (شق قمر ) کے ذکر کا تعلق ہے تو اسلامی تاریخ و سیر کی کتابوں میں اس واقعہ کا ذکر تواتر کے ساتھ موجود ہی ہے، گو اسلام مخالف اور دین بیزار لوگ اس سے انکار کریں، لیکن اسلامی تاریخ کے علاوہ بعض دوسری قوموں کے تذکرہ اور احوال میں بھی اس کا ذکر ملتا ہے، جیسے ہندوستان کے علاقہ ملیبار یا مالوہ کے شہر وہار کے راجہ کے بارے میں منقول ہے کہ وہ تو صرف اس واقعہ کے مشاہدہ یا تصدیق کی وجہ ہی سے مشرف باسلام ہو گئے تھے" نبوت کی علامتوں کا بیان قدرت کی طرف سے ابوجہل کو تنبیہ اور حضرت ابوہریرہ رضی اللہ عنہ کہتے ہیں کہ (ایک مرتبہ ) ابوجہل نے لوگوں سامنے بڑی تحقیر کے ساتھ ) کہا کہ کیا محمد (صلی اللہ علیہ وسلم ) تمہارے سامنے اپنے چہرہ کو خاک آلود کرتا ہے۔
ایک تو یہ کہ جس میزبان پر اعتماد ہو اس کے ہاں دوسرے آدمیوں کو اپنے ہمراہ لے جانا درست ہے، دوسرے یہ کہ اپنے احباب سے رنج و الم اور تکلیف و پریشانی کا اظہار کرنا جائز ہے، بشرطیکہ یہ اظہار شکوہ و شکایت، عدم رضا اور بے صبرے و جزع فزع کے طور پر نہ ہو، خاص طور پر جب کہ گھر میں کھانے پینے کو کچھ میسر نہ ہو، اور بھوک کی شدت نہ صرف یہ کہ جسمانی طور پر اذیت پہنچائے بلکہ عبادت کے کیف و نشاط میں رکاوٹ ڈالے، طاعات کے ذریعہ حاصل ہونے والی روحانی لذت سے پوری طرح محفوظ نہ ہونے دے اور قلب کو (یاد خدا اور حضوری عبادات سے پھیر کر) ادھر ادھر مشغول کر دے، تو ایسی صورت میں گھر سے نکل کر مباح اسباب و وسائل کے ذریعہ اس (بھوک) کو مٹانے کا علاج کرنا اور اس سلسلہ میں سعی و کوشش کی راہ اختیار کرنا محض جائز ہی نہیں بلکہ لازم ہو جاتا ہے۔
بیوہ اور مسکین کی خدمت کا ثواب اور حضرت ابوہریرہ رضی اللہ عنہ کہتے ہیں کہ رسول اللہ نے فرمایا بیوہ عورت اور مسکین کی خبر گیری کرنے والا اس شخص کے مانند ہے جو خدا کی راہ میں سعی کرے یعنی وہ شخص بیوہ عورت اور مسکین کی دیکھ بھال اور خبر گیری کرتا ہے اور ان کی ضروریات کو پورا کر کے ان کے ساتھ حسن سلوک کرتا ہے تو اس ثواب کے برابر ہے جو خدا کی راہ میں جہاد اور حج کرنے والے کو ملتا ہے اور میرا گمان ہے کہ انہوں نے یہ بھی بیان کیا کہ بیوہ عورت اور مسکین کی خبر گری کرنے والا اس شخص کی مانند ہے جو نماز و عبادت کے شب بیداری کرتا ہے اور اپنی شب بیداری میں نہ کوئی سستی کرتا ہے اور نہ کسی فتور اور نقصان کو گوارا کرتا ہے اور اس شخص کے مانند ہے جو دن کو کبھی افطار نہیں کرتا کہ جس کو صائم الدھر کہا جاتا ہے۔
تو تمام عقلمندوں نے کہا کہ شرحیل بن وداعہ ہمدانی عبد اللہ بن شرحیل اصبحی اور جبار بن فیض حارثی کو بطور وفد کے بھیجا جائے، یہ وہاں سے پختہ خبر لائیں، اب یہاں سے یہ وفد ان تینوں کی سرداری کے ماتحت روانہ ہوا مدینہ پہنچ کر انہوں نے سفری لباس اتار ڈالا اور نقش بنے ہوئے ریشمی لمبے لمبے حلے پہن لئے اور سونے کی انگوٹھیاں انگلیوں میں ڈال لیں اور اپنی چادروں کے پلے تھامے ہوئے رسول اللہ صلی اللہ علیہ و سلم کی خدمت میں حاضر ہوئے، سلام کیا لیکن آپ نے جواب نہ دیا بہت دیر تک انتظار کیا حضور صلی اللہ علیہ و سلم کچھ بات کریں لیکن ان ریشمی حلوں اور سونے کی انگوٹھیوں کی وجہ سے آپ نے ان سے کلام بھی نہ کیا اب یہ لوگ حضرت عثمان بن عفان رضی اللہ تعالی عنہ اور حضرت عبدالرحمن بن عوف رضی اللہ تعالی عنہ کی تلاش میں نکلے اور ان دونوں بزرگوں سے ان کی پہلی ملاقات تھی۔
جز بقرآں ضیغمی روباہی ست فقر قرآں اصل شاہنشاہی است فقر قرآں اختلاط ذکر و فکر فکر را کامل ندیدم جز بہ ذکر چیست قرآن خواجہ را پیغام مرگ دستگیر بندۂ بے ساز و برگ رزق خود را از زمیں بردن رواست ایں متاع بندۂ وملک خداست نقش قرآں تا دریں عالم نشست نقشہائے کاہن و پاپا شکست فاش گویم آنچہ در دل مضمر است ایں کتابے نیست چیزے دیگر است چوں بجاں در رفت جاں دیگر شود جاں چوں دیگر شد جہاں دیگر شود مثل حق پہناں وہم پیداست ایں زندہ پایندہ و گویا است ایں اندر و تقدیر ہائے غروب شرق سرعت اندیشہ پیدا کن چوں برق با مسلماں گفت جاں بر کف نبہ ہر چہ از حاجت فزوں داری بدہ! آفریدی شرع و آئینے دگر! اندکے بانور قرآنش نگر! از بم وزیر حیات آگہ شوی ہمز تقدیر حیات آگہ شوی (جاوید نامہ) (ترجمہ: کس نے سیاہ فاموں کو ید بیضا بخشا تھا(اور) قیصر و کسری سے نجات کی خوش خبری کس نے سنائی؟
دل میں کفر کا کھٹکا تک بھی نہیں گذرا صرف زبان سے کلمہ کفر سرزد ہوا ہے تو اس صورت میں نہ قضاء اس کی تکفیر کی جائے گی اور نہ وہ عند اللہ کافر ہوگا، اور اگر کلمہ کفر زبان سے کہنے والا کہے کہ میں نے یہ سوچا تھا کہ اپنے بارے میں زمانہ ماضی میں کفر کی جھوٹی خبر دے کر چھٹکارا حاصل کر لوں میں نے مستقل کفر کا ارادہ نہیں کیا تھا تو اس صورت میں قضا یعنی قانونا اس کے کفر کا فیصلہ دیا جائے گا اور قاضی اس میں اور اس کی بیوی میں تفریق کر دے گا اور اگر وہ یہ کہے کہ کلمہ کفر کہتے وقت میرے دل میں یہ بات گذری کہ گذرے کہ زمانہ میں کفر کی جھوٹی خبر دے دوں لیکن زمانہ میں جھوٹے کفر کا میں نے ارادہ نہیں کیا بلکہ ایام مستقبل میں ارادہ کیا تو اس صورت میں خدا کے نزدیک بھی کافر ہوجائے گا اور دنیا کے حکم میں بھی۔
دوسرے یہ کہ آپ صلی اللہ علیہ وسلم آئندہ سال مدینہ سے مکہ تشریف لائیں اور اپنا عمرہ قضا کریں اور ارکان عمرہ کی ادائیگی اور استراحت کے لئے) مکہ میں صرف تین دن قیام فرمائیں چنانچہ آئندہ سال جب آپ صلی اللہ علیہ وسلم مکہ تشریف لائے اور متعینہ مدت پوری ہوگئی ( یعنی تین دن گزر گئے) اور آپ صلی اللہ علیہ وسلم نے مکہ سے واپسی کا ارادہ کیا تو حضرت حمزہ کی بیٹی اے میرے چچا اے میرے چچا کہتی ہوئی آپ صلی اللہ علیہ وسلم کے پیچھے لگ گئی، حضرت علی نے اس کو پکڑنے یعنی اپنے ہمراہ لینے کا ارادہ کیا اور اس کا ہاتھ پکڑ لیا یعنی اپنے ہمراہ لے لیا اس کے بعد حضرت حمزہ کی اس بیٹی کی پرورش کے بارے میں حضرت علی حضرت زید اور حضرت جعفر کے درمیان تنازعہ پیدا ہو گیا حضرت علی تو یہ کہتے تھے کہ پہلے میں نے اس بچی کو لیا ہے اور یہ میرے چچا کی بیٹی ہے۔
دولت میں قارون، تکبر میں فرعون، ظلم میں ہلاکو، شہ زوری میں رستم، خوبصورتی میں یوسفؑ، صبر میں ایوبؑ، درازی عمر میں نوحؑ، جلالی میں موسی، عدالت میں عمرؓ، صداقت میں صدیقؓ، سخاوت میں عثمانؓ، شجاعت میں علیؓ، شہادت میں حمزہؓ و حسینؓ، فصاحت میں سبحانؒ، عدل و انصاف میں نوشیرواں ؒ، حکمت میں لقمانؒ، جود میں حاتم، موسیقی میں تان سین، عشق میں مجنوں، شاعری میں انوری، سعدی، حافظ، جامی، فردوسی اور اقبال، خاموشی میں زکریاؑ، گریہ میں یعقوبؒ، رضا جوئی میں ابراہیمؑ، ادب میں اسماعیلؑ، ذہانت میں فیضی، حکومت میں سلیمانؑ، فلسفہ میں غزالیؒ، تفسیر میں محمود آلوسیؑ، حدیث میں بخاریؒ، دعوت میں نوحؑ، خونریزی میں چنگیز خاں، فقہ میں امام ابو حنیفہؒ، خوش الحانی میں داؤدؑ، سیاحت میں ابن بطوطہ، فتح میں سکندر اعظم، شہادت و صبر میں امام حسینؓ، تصنیف و وعظ میں مولانا اشرف علی تھانوی، تبلیغ میں مولانا الیاس، سیاست میں مولانا عبید اللہ سندھی، میدان خطابت میں حضرت سید عطاء اللہ شاہ بخاری اور مجاہدہ میں حسین احمد مدنی۔
دیار مقدس سے وطن کو واپسی جب مدینہ منورہ میں قیام کی مدت ختم ہو جائے اور اس مقام مقدس سے جدا ہو کر وطن کو روانہ ہونے کا ارادہ ہو جائے تو مصلی نبوی یا اس کے قریب نماز پڑھ کر اور دعا مانگ کر مسجد نبوی صلی اللہ علیہ وسلم سے رخصت ہو بعد ازاں آنحضرت صلی اللہ علیہ وآلہ وسلم اور حضرت ابوبکر وحضرت عمر رضی اللہ عنہما کی زیارت کرے اور اللہ تعالی سے نہ صرف اپنے لئے بلکہ اپنے اعزاء و احباب کے لئے کونین کی سعادتوں کے حصول کی دعا مانگے نیز دیار مقدس میں اپنی تمام عبادات کی قبولیت اور اپنے اہل و عیال کے پاس امن و سلامتی کے ساتھ پہنچنے کی درخواست کرے اور یہ دعا پڑھے (اللہم انا نسئلک فی سفرنا ہذا لبر والتقوی ومن العمل ما تحب وترضی اللہم لا تجعل ہذا آخر العہد بنبیک ومسجدہ وحرمہ ویسر لی العود الیہ والعکوف لدیہ وارزقنی العفو والعافیۃ فی الدنیا والآخرۃ ورددنا الی اھلنا سالمین غانمین آمنین۔
راہیؔ کچھ بین سے اپنی وہ سپیرا نہیں لگتا ** پتھروں کا وہ پہاڑوں سے سرکتے رہنا میرا رک رک کے وہ منھ راہ کا تکتے رہنا ہر طرف سے وہ سمندر سے گھری ہونے پر بیچ میں آگ کا رہ رہ کے بھڑکتے رہنا ایک اک بوند کا اب چاہئے ساقی کو حساب وہ مرے جام کا بھر بھر کے چھلکتے رہنا رائگانی وہ اجالوں کی مرے ہاتھوں سے میرا وہ شمع لئے شب میں بھٹکتے رہنا جاگنے کے لئے آنکھوں کو بہانہ ہو کوئی جگنوؤ ! تم مری راتوں میں چمکتے رہنا بھیگنا وہ مرا بارش کے نکل جانے پر قطرے قطرے کا وہ شاخوں سے ٹپکتے رہنا کھلتے جانا وہ مرے عشق کے اسرار تمام جانے کیا کیا وہ جنوں میں مرا بکتے رہنا بادلوں سے نہیں برداشت ہوا اب کے برس فصل کا میری کڑی دھوپ میں پکتے رہنا وہ ترا خاروں کو مہمیز سمجھنا راہیؔ ان کا وہ ٹوٹ کے تلوؤں میں کھٹکتے رہنا *** نیّت اب میری بھری رہتی ہے۔
رفاعہ کہتے ہم بھی آپ صلی اللہ علیہ و آلہ و سلم کے ساتھ تھے کہ ایک دیہاتی شخص آیا اور ہلکی نماز پڑھ کر فارغ ہوا اور آپ صلی اللہ علیہ و آلہ و سلم کو سلام کیا پس نبی صلی اللہ علیہ و آلہ و سلم نے فرمایا جاؤ اور نماز پڑھو تم نے نماز نہیں پڑہی وہ شخص واپس ہوا اور دوبارہ نماز پڑھی پھر آیا اور سلام کیا آپ صلی اللہ علیہ و آلہ و سلم نے فرمایا جا اور نماز پڑھ تو نے نماز نہیں پڑھی دو یا تین مرتبہ ایسا ہوا ہر مرتبہ وہ آتا اور سلام کرتا اور آپ صلی اللہ علیہ و آلہ و سلم اسے یہی کہتے کہ جاؤ اور نماز پڑھو تم نے نماز نہیں پڑھی اس پر لوگ گھبرا گئے اور ان پر یہ بات شاق گزری کہ جس نے ہلکی نماز پڑھی گویا کہ اس نے نماز پڑھی ہی نہیں چنانچہ اس شخص نے آخر میں عرض کیا مجھے سکھائے میں تو انسان ہوں۔
سوائے اس کے کہ اللہ ہی کسی پر رحم فرمائے" اتنے میں ایک موج دونوں کے درمیان حائل ہو گئی اور وہ بھی ڈوبنے والوں میں شامل ہو گیا ||حکم ہوا "اے زمین، اپنا سارا پانی نگل جا اور اے آسمان، رک جا" چنانچہ پانی زمین میں بیٹھ گیا، فیصلہ چکا دیا گیا، کشتی جودی پر ٹک گئی، اور کہہ دیا گیا کہ دور ہوئی ظالموں کی قو م! ||نوحؑ نے اپنے رب کو پکارا کہا "اے رب، میرا بیٹا میرے گھر والوں میں سے ہے اور تیرا وعدہ سچا ہے اور تو سب حاکموں سے بڑا اور بہتر حاکم ہے" ||جواب میں ارشاد ہوا "اے نوحؑ، وہ تیرے گھر والوں میں سے نہیں ہے، وہ تو ایک بگڑا ہوا کام ہے، لہذا تو اس بات کی مجھ سے درخواست نہ کر جس کی حقیقت تو نہیں جانتا، میں تجھے نصیحت کرتا ہوں کہ اپنے آپ کو جاہلوں کی طرح نہ بنا لے" ||نوحؑ نے فورا عرض کیا "اے میرے رب، میں تیری پناہ مانگتا ہوں۔
علاوہ ازیں بعض روایت میں منقول ہے کہ جب حضرت ابوبکر صدیق رضی اللہ تعالی عنہ اور حضرت فاطمہ رضی اللہ تعالی عنہا کے درمیان مذکورہ صورت حال پیدا ہوگئی (کہ حضرت ابوبکر صدیق رضی اللہ تعالی عنہ کی طرف سے حضرت فاطمہ رضی اللہ تعالی عنہا کا مطالبہ تسلیم نہ کئے جانے کی وجہ سے وہ ان سے ناراض ہوگئیں ) تو (ایک دن ) حضرت ابوبکر رضی اللہ تعالی عنہ حضرت فاطمہ رضی اللہ تعالی عنہا کے ہاں تشریف لے گئے اور آفتاب کی سخت گرمی اور دھوپ کی شدید تمازت کے باوجود ان کے دروازے پر کھڑے رہے اور ان سے عذر خواہی کرتے رہے اور یہ فرمایا کہ " خدا کی قسم !رسول خدا صلی اللہ علیہ وسلم کی قرابت (کے حقوق کی رعایت وحفاظت ) مجھے اپنی قرابت سے زیادہ محبوب اور عزیز تر ہے لیکن میں کیا کروں کہ میں نے آنحضرت صلی اللہ علیہ وسلم سے اس حدیث کو سنا ہے اور دوسرے صحابہ کرام اس پر گواہ ہیں۔
قرآن حکیم کی کئی دیگر آیات بھی عورت کے قانونی شخص ہونے کی بنیاد فراہم کرتی ہیں: یا أیہا الّذین آمنواْ کتب علیکم الْقصاص فی الْقتْلی الْحرّ بالْحرّ والْعبْد بالْعبْد والْأنثی بالْأنثی فمنْ عفی لہ منْ أخیہ شیءٌ فاتّباعٌ بالْمعْروف وأداءٌ إلیہ بإحْسان ذلک تخْفیفٌ مّن رّبّکمْ ورحْمۃٌ فمن اعْتدی بعْد ذلک فلہ عذابٌ ألیمٌ "اے ایمان والو! تم پر ان کے خون کا بدلہ (قصاص) فرض کیا گیا ہے جو ناحق قتل کئے جائیں، آزاد کے بدلے آزاد اور غلام کے بدلے غلام اور عورت کے بدلے عورت، پھر اگر اس کو (یعنی قاتل کو) اس کے بھائی (یعنی مقتول کے وارث) کی طرف سے کچھ (یعنی قصاص) معاف کر دیا جائے تو چاہیے کہ بھلے دستور کے موافق پیروی کی جائے اور (خون بہا کو) اچھے طریقے سے اس (مقتول کے وارث) تک پہنچا دیا جائے، یہ تمہارے رب کی طرف سے رعایت اور مہربانی ہے، پس جو کوئی اس کے بعد زیادتی کرے تو اس کے لئے دردناک عذاب ہے۔
قلب شاعر اللہ اللہ، یہ دل درد آشنا و بیقرار کافر بد کیش بھی ہے، مومن دیوانہ بھی بندۂ سوز محبت، عاشق حسن و جمال شمع بزم عشق بھی ہے، حسن کا پروانہ بھی خو گر ذوق تمنّا، بے نیاز آرزو کعبۂ امّید بھی ہے، یاس کا بت خانہ بھی مشرق مہر مسرّت، مصدر رنج و الم رو کش بزم طرب ہے، غیرت غم خانہ بھی واقف راز جہاں، بیگانۂ راز حیات مطلع انوار فطرت بھی ہے، ظلمت خانہ بھی محشر آہ و فغاں، گہوارۂ صبر و سکوں انجمن کی انجمن ہے، اور خلوت خانہ بھی میگسار حبّ دنیا، میکش فکر مآل غافل و دیوانہ بھی ہے، عاقل و فرزانہ بھی حق پرست و حق نواز و خودپرست و خود نما میکش خوش نوش بھی ہے، درد کا دیوانہ بھی ماہتاب دلربائی، آفتاب زندگی جلوہ گاہ حسن بھی ہے، عشق کا کاشانہ بھی با ہمہ و بے ہمہ ہے، با نیاز و بے نیاز آشنائے ناز بھی ہے، ناز سے بیگانہ بھی الغرض سب کچھ ہے۔
لہذا جب تم میں سے کوئی نہانے کا ارادہ کرے تو اسے چاہئے کہ وہ کسی چیز سے پردہ کر لیا کرے) تشریح سرکار دو عالم صلی اللہ علیہ و سلم کی عادت مبارکہ یہ تھی کہ جب آپ صلی اللہ علیہ و سلم کسی اہم اور عظیم مسئلے کو بیان کرنا چاہتے یا کسی خاص چیز سے آگاہ کرنا چاہتے تو منبر پر تشریف لے جاتے اور پہلے اللہ جل شانہ کی حمد و ثنا کرتے اس کے بعد اصل مسئلے کو بیان فرماتے چنانچہ آپ صلی اللہ علیہ و سلم نے ایک مرتبہ ایک آدمی کو دیکھا وہ شرم کو بالائے طاق رکھ کر ایک کھلی جگہ (میدان میں ننگا نہا رہا ہے تو آپ صلی اللہ علیہ و سلم کی جبین شرم و حیا پر بل پڑ گئے، فورا مسجد نبوی میں پہنچے منبر پر تشریف لے گئے اور لوگوں کے سامنے آپ صلی اللہ علیہ و سلم نے شرم و حیا کی اہمیت کو بڑے بلیغ اور ناصحانہ انداز میں بیان فرمایا۔
لہذا حضرت عائشہ رضی اللہ عنہا کی مذکورہ بالا روایت کی مراد کے بارے میں علماء لکھتے ہیں کہ یہاں حضرت عائشہ رضی اللہ عنہ نے اپنے علم کی نفی کی ہے کہ میں نے آپ صلی اللہ علیہ و آلہ و سلم کو روزہ رکھتے ہوئے نہیں دیکھا ہے اور ظاہر ہے کہ حضرت عائشہ رضی اللہ عنہا کا نہ دیکھنا اس بات کی دلیل نہیں کہ آپ صلی اللہ علیہ و آلہ و سلم نے روزہ نہ رکھا ہو ہو سکتا ہے کہ آنحضرت صلی اللہ علیہ و آلہ و سلم نے اس عشرہ میں روزہ رکھا ہو اور حضرت عائشہ رضی اللہ عنہ کو اس کا علم نہ ہوا ہو، یا پھر آخری درجہ میں یہ احتمال بھی ہو سکتا ہے کہ آنحضرت صلی اللہ علیہ و آلہ و سلم نے اس عشرہ کے روزے کا مذکورہ بالا ثواب تو بیان فرمایا مگر خود آپ صلی اللہ علیہ و آلہ و سلم کو اس عشرہ میں روزہ رکھنے کا اتفاق نہ ہوا ہو۔
لیکن مشرکین نے صرف چھ مہینے میں اس معاہدہ کی خلاف ورزی کر دی اور عہد کو توڑ دیا اللہ رب العلمین کو مشرکین کی دغا بازی اس قدر ناپسندہوئی اللہ تعالی نے غصہ میں سورۃ توبہ نازل فرما دی جس کے شروع میں بسم اللہ الرحمن الرحیم نہیں ہے اور اللہ تعالی نے مشرکین سے بیزاری کا اعلان فرما دیا اور رحمۃ اللعلمین ﷺ کو اجازت دے دی کہ اب آپ ان کی اینٹ سے اینٹ بجا دیں جو آیات مذکورہ میں بتایا گیا ہے کہ اب انہیں قتل کرو جہاں کہیں پاؤ اور اس وقت تک ان کو کاٹو جب تک کفر سے توبہ نہ کر لیں یہ نہیں کہ ہمارے آپ کے جیسے مسلمان بے نمازی بے زکاتی بن جائیں بلکہ وہ نمازیں قائم کرنے لگیں اور زکوۃ ادا کرنے لگیں تو اللہ تعالی نے ان کی جان و مال کی حفاظت کا حکم صادر فرمایا کہ اب ان کا راستہ چھوڑ دو کیوں کہ اب وہ رحمت الہی میں آ گئے ہیں۔
والعیاذ باللہ جل و علا، آیت کریمہ کے آخر میں وانّا الی ربّنا لمنْقلبوْن کے جملے سے ایک تو اس حقیقت کو واضح فرما دیا گیا کہ انسان اپنے اس سفر زندگی کو بھی یاد رکھے جو کہ اس کو مسلسل اور بہر حال درپیش ہے، اور دوسری یہ کہ بندہ مومن کو سواری پر بیٹھتے ہوئے صرف اتنی ہی بات نہیں یاد رکھنی چاہئیے، کہ ہم فلاں شہر سے فلاں شہر جانے والے ہیں، اور بس، بلکہ اس کو اس موقع پر اس اہم اور بنیادی حقیقت کو بھی اپنے ذہن میں تازہ کر لینا چاہیے کہ ہم نے یقینا اور بہر حال ایک روز اپنے رب کے یہاں بھی حاضر ہونا ہے اور اس کے حضور حاضر ہو کر اپنے زندگی بھر کے کئے کرائے کا حساب دینا اور اس کا پھل پانا ہے، اور اس سواری سمیت جن گوناگوں نعمتوں سے اس نے ہمیں اپنے فضل و کرم سے نوازا ہے، ان کی شکر گزاری کے بارے میں ہم نے جواب دینا ہے۔
وہ اس کی ادائیگی میں لگ گیا صدقہ وخیرات اور غلاموں کو آزاد کرنا شروع کر دیا اور جمعہ کی رات میں تمام اہل مدینہ یہاں تک کہ عورتیں اور بچے حرم شریف میں جمع ہوگئے اور سب لوگ حجرہ شریف (روضہ اقدس ) کے چاروں طرف ننگے سر بیٹھے روتے اور گڑگڑاتے رہے اور اللہ تعالی سے حفظ وامان کی دعائیں مانگتے رہے، چنانچہ اللہ تعالی نے اس آگ کا رخ شمال کی جانب پھیر دیا اور مدینہ منورہ کو اس سے محفوظ ومامون کر دیا علماء لکھتے ہیں کہ اس آگ کا نمودار ہونا قدرت الہی کی ایک عبرت انگیز نشانی تھی، اس سال تمام دنیا میں مختلف قسم کے عجیب وغریب حادثات ووقائع کا ظہور ہوا اور اس کے کچھ ہی عرصہ کے بعد مختلف علاقوں میں خون ریز جنگ اور قتل وقتال کی وہ مہیب آگ بھڑکی جس نے بغداد جیسے عظیم شہر کو تاراج کر دیا اور تاتاریوں کے فتنہ کی صورت میں عالم اسلام کو سخت نقصان سے دوچار کیا۔
وہ تحریر بنو رکّھو فولاد کی مانند لچک فطرت میں جس کے جوہر کھلیں میداں میں وہ شمشیر بنو رعب طاقت کا، نہ دولت کا، نہ منصب کا پڑے میرا مطلب ہے کہ ناقابل تسخیر بنو تم کو جس خاک سے تخلیق کیا قدرت نے وصف اس خاک میں یہ ہے کہ تم اکسیر بنو خواب دنیا نے خوش آئند، بہت دیکھ لیے بس کہ تم موجب شرمندۂ تعبیر بنو کیوں نہ کڑیوں کی طرح مل کے رہو آپس میں ٹوٹنا جس کا ہو دشوار، وہ زنجیر بنو ساقیٔ وقت سے ملتی نہیں چھلکانے کو مئے تدبیر سے آسودۂ تقدیر بنو تم کو شاعر ہی جو بننا ہے تو پھر راہیؔ کیوں کوئی غالبؔ، کوئی اقبالؔ، کوئی میرؔ بنو *** شاعر کی اجازت سےاور ان کے تشکر کے ساتھ ان پیج سے تبدیلی اور تدوین: اعجاز عبید اردو لائبریری ڈاٹ آرگ، کتابیں ڈاٹ آئی فاسٹ نیٹ ڈاٹ کام اور کتب ڈاٹ 250 فری ڈاٹ کام کی مشترکہ پیشکش  ://., :// , ://.250.
وہ دو شخص جو اللہ تعالی کیلئے آپس میں محبت رکھیں، اسی پر جمع ہوں اور اسی پر جدا ہوں، وہ شخص جس کا دل مسجد میں لگا رہے نکلنے کے وقت سے جانے کے وقت تک وہ شخص جو خلوت میں اللہ کا ذکر کر کے رو دے، وہ شخص جسے کوئی منصب و جمال والی عورت بد کاری کی طرف بلائے اور وہ کہہ دے کہ میں تو اللہ رب العالمین سے ڈرتا ہوں اور وہ شخص جو اپنا صدقہ اس قدر چھپا کر دے کہ بائیں ہاتھ کو دائیں ہاتھ کے خرچ کی خبر تک نہ ہو، مسند احمد کی حدیث میں ہے کہ جب اللہ تعالی نے زمین کو پیدا کیا تو وہ ہلنے لگی، اللہ تعالی نے پہاڑ پیدا کر کے انہیں گاڑ دیا جس سے زمین کا ہلنا موقوف ہو گیا، فرشتوں کو پہاڑوں کی ایسی سنگین پیدائش پر تعجب ہوا انہوں نے دریافت کیا کہ باری تعالی کیا تیری مخلوق میں پہاڑ سے زیادہ سخت چیز بھی کوئی ہے؟
پھر ایک ایک گولی اٹھاتا جائے اور یا قوی پڑھتا جائے اور اس گولی کو بہ نیت دفاع دشمن مرغ کے آگے ڈالتا رہے حق تعالی اس کے دشمن کو مغلوب ومقہور کر دے گا اور اگر اس اسم پاک کو جمعہ کی شب میں بہت زیادہ پڑھا جائے تو نسیان کا مرض جاتا رہے گا اگر کسی بچہ کا دودھ چھٹایا گیا ہو اور وہ بچہ اس کی وجہ سے صبر و قرار نہ پاتا ہو تو اس اسم پاک کو لکھ کر اس بچہ کو پلا دے اسے صبر وقرار آ جائے گا، اسی طرح اگر کسی دودھ والی کے دودھ میں کمی ہو تو اس اسم پاک کو لکھ کر اس کو پلا دیا جائے اس کے دودھ میں فراوانی آ جائے گی اور اگر کوئی شخص ملک وحکومت کے کسی منصب یا کام پانے کی خواہش رکھتا ہو تو وہ اس کو اتوار کے روز اول ساعت میں اپنے مقصد کی نیت سے اس اسم المتین کو تین سو ساٹھ بار پڑھے۔
چنانچہ اسکا بیان " باب حرم " مکہ میں گزر چکا ہے" گری پڑی چیز اٹھانے کا بیان ویران وغیرآباد زمین کے لقطہ اور برآمد ہونیوالے دفینہ کا حکم " حضرت عمرو بن شعیب اپنے والد حضرت شعیب ) سے اور شعیب اپنے دادا یعنی حضرت عبداللہ بن عمرو) سے نقل کرتے ہیں کہ رسول کریم صلی اللہ علیہ وسلم سے درختوں پر لٹکے ہوئے پھلوں کے بارے میں پوچھا گیا تو آپ صلی اللہ علیہ وسلم نے فرمایا کہ اگر کوئی ضرورت مند کچھ پھل توڑ کر کھا لے مگر اپنی جھولی میں بھر کر نہ لے جائے تو اس پر کچھ گناہ نہیں ہے اور جو شخص کھائے بھی اور جھولی بھر کر لے بھی جائے تو اس پر دو گنا تاوان ہے اور سزا ہے اور جو شخص ان پھلوں میں سے کچھ چرائے جو کھلیان میں رکھے جا چکے ہوں اور وہ چرائی ہوئی مقدار ایک سیر ڈھال کی قیمت کے بقدر ہو تو اس کے لئے ہاتھ کاٹنے کی سزا ہے۔
چنانچہ وہ تینوں حضرت طلحہ رضی اللہ عنہ کے پاس رہنے لگے (کچھ دنوں کے بعد) نبی کریم صلی اللہ علیہ وآلہ وسلم نے کسی طرح ایک لشکر بھیجا تو اس لشکر کے ساتھ ان تینوں میں سے بھی ایک شخص گیا اور میدان جنگ میں دشمنوں سے لڑتا ہوا شہید ہو گیا، اس کے بعد حضور صلی اللہ علیہ وآلہ وسلم نے ایک اور لشکر بھیجا اس کے ساتھ دوسرا شخص گیا اور وہ بھی دشمنوں سے لڑتے ہوا شہید ہو گیا، اور پھر تیسرا شخص اپنے بستر پر اللہ کو پیارا ہو گیا اور یہ شص اگرچہ میدان جنگ میں شہیدا ہونے کا موقع نہیں پا سکا لیکن مرابط ضرور تھا، اور میدان جنگ میں دشمنوں کے ساتھ جہاد کرنے کی نیت بھی رکھتا تھا، راوی کہتے یہں کہ حضرت طلحہ رضی اللہ عنہ نے بیان کیا کہ ان تینوں میں سے دو کی شہادت اور ایک کی قدرتی موت کے بعد ایک دن خواب میں میں نے دیکھا کہ تینوں جنت میں ہیں۔
کہ) میں طلحہ بن عمر کا شیبہ بن جبیر کی بیٹی سے نکاح کرنا چاہتا ہوں اور چاہتا ہوں کہ آپ صلی اللہ علیہ و آلہ و سلم بھی اس نکاح میں شرکت فرمائیں (بتائیے کیسا رہے گا) حضرت ابان نے (حالت احرام میں نکاح سے) انکار کیا اور کہا کہ میں نے اپنے والد حضرت عثمان بن عفان کو یہ فرماتے ہوئے سنا ہے کہ رسول اللہ صلی اللہ علیہ و آلہ و سلم نے فرمایا کہ محرم نہ اپنا نکاح کرے اور نہ دوسرے کا نکاح کروائے قتیبہ بن سعید، محمد بن جعفر، سعید، مطر، یعلی بن حکیم، نافع، نیبہ، وہب، ابان بن عثمان سے ایک حدیث اسی کی مانند مروی ہے جس میں یہ اضافہ ہے کہ نہ نکاح کا پیغام دے موسی بن اسماعیل، حماد، حبیب بن شہید، میمون بن مہران یزید بن اصم، میمونہ سے روایت ہے کہ رسول اللہ صلی اللہ علیہ و آلہ و سلم نے مقام سرف میں مجھ سے نکاح فرمایا اس وقت ہم دونوں حلال تھے۔
کیونکہ اللہ تعالی کے یہاں اصل قدر و قیمت صدق و اخلاص، اور ایمان و یقین ہی کی ہے، جس سے یہ بندگان صدق و صفا مالا مال ہیں، سو پیغمبر کو خطاب کر کے ہدایت فرمائی گئی کہ جب آپ کے پاس ہمارے یہ بندے آئیں جو ہماری آیتوں پر ایمان رکھتے ہیں تو آپ سلامتی اور رحمت کی دعا کے ساتھ ان کا خیر مقدم کیا کریں اور ان کو ہماری طرف سے یہ خوشخبری سنا دیں کہ اللہ تعالی نے اپنے با ایمان بندوں پر رحمت فرمانے کو اپنے اوپر واجب کر رکھا ہے، کہ اس کی یہاں اصل قدر و قیمت صدق و اخلاص اور ایمان و یقین کی دولت ہی کی ہے جس سے یہ حضرات مالا مال ہیں، پس وہ ان کو اپنی رحمت سے ضرور نوازے گا اگر انھی میں سے کسی سے نادانی کی بناء پر کوئی غلطی صادر ہو جائے اور اس کے بعد وہ توبہ اور اصلاح کرے تو اللہ بڑا ہی بخشنے والا مہربان ہے۔
گزارش غالبؔ اے شہنشاہ فلک منظر بے مثل و نظیر اے جہاندار کرم شیوۂ بے شبہ و عدیل پاؤں سے تیرے ملے فرق ارادت اورنگ فرق سے تیرے کرے کسب سعادت ا کلیل تیرا انداز سخن شانۂ ز لف الہام تیری رفتار قلم جنبش بال جبریل تجھ سے عالم پہ کھلا رابطۂ قرب کلیم تجھ سے دنیا میں بچھا مائدۂ بذل خلیل بہ سخن ا وج دہ مرتبۂ معنی و لفظ بہ کرم داغ نہ ناصیۂ قلزم و نیل تا، ترے وقت میں ہو عیش و طرب کی توفیر تا، ترے عہد میں ہو رنج و الم کی تقلیل ماہ نے چھوڑ دیا ثور سے جانا باہر زہرہ نے ترک کیا حوت سے کرنا تحویل تیری دانش، مری اصلاح مفاسدؔ کی رہین تیری بخشش، مرے انجاح مقاصد کی کفیل تیرا اقبال ترحّم مرے جینے کی نوید تیرا انداز تغافل مرے مرنے کی دلیل بخت ناساز نے چاہا کہ نہ دے مجھ کو اماں چرخ کج باز نے چاہا کہ کرے مجھ کو ذلیل پیچھے ڈالی ہے۔
گے) چنانچہ اس غلام نے ان کی ہدایت کے مطابق آنحضرت صلی اللہ علیہ و سلم کے لئے تھوڑا سا کھانا تیار کر لیا پھر وہ ابو شعیب آنحضرت صلی اللہ علیہ و سلم کی خدمت میں حاضر ہوئے اور آپ صلی اللہ علیہ و سلم کو اور آپ کے چار صحابہ کو اس کھانے پر مدعو کیا جب آنحضرت صلی اللہ علیہ و سلم ان کے گھر تشریف لے گئے) تو ایک شخص آپ صلی اللہ علیہ و سلم کے ساتھ ہو لیا آپ صلی اللہ علیہ و سلم نے ان کے گھر پہنچ کر فرمایا کہ ابو شعیب ایک اور شخص ہمارے ساتھ ہو لیا ہے اگر تم چاہو تو اس کو بھی کھانے پر آنے کی اجازت دے دو ورنہ اس کو دروازہ ہی پر چھوڑ دو اور دستر خوان پر بیٹھنے کی اجازت نہ دو) ابو شعیب نے کہا کہ نہیں اس کو دسترخوان پر بیٹھنے کی اجازت نہ دینا میں مناسب نہیں سمجھتا بلکہ میں اس کو بھی اجازت دیتا ہوں۔
ہر اس شخص کے لئے جو سفر زندگی میں پیش آنے والے مصائب و مشکلات میں صبر و برداشت سے کام لیتا ہے، اور نعمتوں کے ملنے پر شکر سے، بحری جہازوں سے متعلق یہ تمثیل اگرچہ بنیادی طور پر بادبانی جہازوں سے متعلق ہے، کیونکہ نزول قرآن کے زمانے میں یہی جہاز دنیا میں موجود تھے، لیکن یہی تمثیل دور حاضر کے ترقی یافتہ، اور اسٹیم و بجلی وغیرہ سے چلنے والے جہازوں پر بھی پوری طرح منطبق ہوتی ہے، کیونکہ دور حاضر کے یہ ترقی یافتہ جہاز بھی اصل میں اللہ تعالی ہی کی رحمت و عنایت سے چلتے ہیں، ورنہ یہ بھی تمام تر ترقی اور قوت کے باوجود معمولی کنکر پتھر کی طرح اپنے لاؤ لشکر سمیت سمندر کی تہ میں جا بیٹھتے ہیں، یا ایک بے جان لاشے کی طرح ہو جاتے ہیں جن کو دوسرے بڑے بڑے جہازوں کے ذریعے گھسیٹ کر ساحل پر لایا جاتا ہے، جیسا کہ آئے دن اخباروں میں اس طرح کی خبریں آتی رہتی ہیں۔
ہم نے ایک پکارنے والے سے سنا جو ایمان لانے کو پکارتا تھا کہ اپنے رب پر ایمان لاؤ سو ہم ایمان لائے اے رب ہمارے اب ہمارے گناہ بخش دے اور ہم سے ہمارا برائیاں دو رکر دے اور ہمیں نیک لوگوں کے ساتھ موت دے اے رب ہمارے اور ہمیں دے جو تو نے ہم سے اپنے رسولوں کے ذریعے سے وعدہ کیا ہے اور ہمیں قیامت کے دن رسوا نہ کر بے شک تو وعدہ کے خلاف نہیں کرتا پھر ان کے رب نے ان کی دعا قبول کی کہ میں تم میں سے کسی کام کرنے والے کا کام ضائع نہیں کرتا خواہ مرد ہو یا عورت تم آپس میں ایک دوسرے کے جز ہو پھر جن لوگوں نے وطن چھوڑا اور اپنے گھروں سے نکالے گئے اور میری راہ میں ستائے گئے اور لڑے اور مارے گئے البتہ میں ان سے ان کی برائیاں دور کروں گا اور انہیں باغوں میں داخل کروں گا جن کے نیچے نہریں بہتی ہوں گی۔
ہم نے حضور صلی اللہ علیہ و آلہ و سلم کی صحبت اٹھائی آپ کے ساتھ جنگ و جہاد میں شریک رہے آپ کی مدد پر تلے رہے یہاں تک کہ اسلام غالب ہوا اور مسلمان غالب آ گئے تو ہم انصاریوں نے ایک مرتبہ جمع ہو کر آپس میں مشورہ کیا کہ اللہ تعالی نے اپنے نبی صلی اللہ علیہ و آلہ و سلم کی صحبت کے ساتھ ہمیں مشرف فرمایا ہم آپ کی خدمت میں لگے رہے آپ کی ہمرکابی میں جہاد کرتے رہے اب بحمد اللہ اسلام پھیل گیا مسلمانوں کا غلبہ ہو گیا لڑائی ختم ہو گئی ان دنوں میں نہ ہم نے اپنی اولاد کی خبر گیری کی نہ مال کی دیکھ بھال کی نہ کھیتیوں اور باغوں کا کچھ خیال کیا اب ہمیں چاہئے کہ اپنے خانگی معاملات کی طرف توجہ کریں اس پر یہ آیت نازل ہوئی، پس جہاد کو چھوڑ کر بال بچوں اور بیوپار تجارت میں مشغول ہو جانا یہ اپنے ہاتھوں اپنے تئیں ہلاک کرنا ہے۔
یا یہ کہ بغیر طلب گواہی دینے کی اچھائی بیان کرنے والی حدیث دراصل اس بات کو مبالغہ کے طور پر یعنی زیادہ سے زیادہ شدت اور تاکید کے ساتھ بیان کرنے کے لئے ہے کہ جو شخص کسی واقعہ یا معاملہ کا سچا گواہ ہو اس کو چاہئے کہ گواہی دینے سے اعراض نہ کرے اور جب اس سے کوئی گواہی طلب کی جائے تو دیر نہ کرے فورا حاضر ہو اور گواہی نہ چھپائے، اسی طرح یہ بھی کہا جاسکتا ہے کہ بغیر طلب کے گواہی دینے کی برائی ظاہر کرنے والی حدیث اس شخص کے حق میں ہے جو گواہ بننے کا اہل نہ ہو یا اس شخص پر محمول ہے جو جھوٹی گواہی دے بعض حضرات نے یہ لکھا ہے کہ بغیر طلب گواہی دینے کی برائی بیان کرنے والی اس حدیث کا تعلق حقوق العباد سے متعلق گواہی دینے سے ہے اور اچھائی بیان کرنے والی حدیث کامحمول حقوق اللہ سے متعلق گواہی دینا ہے لیکن یہ اس صورت میں ہے۔
||اور جب ان کی ایک جماعت نے مصلحین سے کہا کہ تم کیوں ایسی قوم کو نصیحت کرتے ہو جسے اللہ ہلاک کرنے والا ہے یا اس پر شدید عذاب کرنے والا ہے تو انہوں نے کہا کہ ہم پروردگار کی بارگاہ میں عذر چاہتے ہیں اور شاید یہ لوگ متقی بن ہی جائیں ||اس کے بعد جب انہوں نے یاد دہانی کو فراموش کر دیا تو ہم نے برائیوں سے روکنے والوں کو بچا لیا اور ظالموں کو ان کے فسق اور بدکرداری کی بنا پرسخت ترین عذاب کی گرفت میں لے لیا ||پھر جب دوبارہ ممانعت کے باوجود سرکشی کی تو ہم نے حکم دے دیا کہ اب ذلّت کے ساتھ بندر بن جاؤ ||اور اس وقت کو یاد کرو جب تمھارے پروردگار نے علی الاعلان کہہ دیا کہ قیامت تک ان پر ایسے افراد مسلّط کئے جائیں گے جو انھیں بدترین سختیوں میں مبتلا کریں گے کہ تمھارا پروردگار جلدی عذاب کرنے والا بھی ہے اور بہت زیادہ بخشنے والا مہربان بھی ہے۔
" القرآن، النور، 24: 32 اگرچہ کئی معاشرتی اور سماجی حکمتوں کے پیش نظر اسلام نے مردوں کو ایک سے زائد شادیوں کا حق دیا، مگر اسے بیویوں کے مابین عدل و انصاف سے مشروط ٹھہرایا اور اس صورت میں جب مرد ایک سے زائد بیویوں میں عدل قائم نہ رکھ سکیں، انہیں ایک ہی نکاح کرنے کی تلقین کی: وإنْ خفْتمْ ألاّ تقْسطواْ فی الْیتامی فانکحواْ ما طاب لکم مّن النّساء مثْنی وثلاث ورباع فإنْ خفْتمْ ألاّ تعْدلواْ فواحدۃ أوْ ما ملکتْ أیمانکمْ ذلک أدْنی ألاّ تعولواْ "اور اگر تمہیں اندیشہ ہو کہ تم یتیم لڑکیوں کے بارے میں انصاف نہ کر سکو گے تو ان عورتوں سے نکاح کرو جو تمہارے لیے پسندیدہ اور حلال ہوں، دو دو اور تین تین اور چار چار (مگر یہ اجازت بشرط عدل ہے) پھر اگر تمہیں اندیشہ ہو کہ تم (زائد بیویوں میں) عدل نہیں کر سکو گے تو صرف ایک ہی عورت سے (نکاح کرو) یا وہ کنیزیں جو (شرعا) تمہاری ملکیت میں آئی ہوں۔