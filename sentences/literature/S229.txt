حضرت جبرائیل علیہ السلام (یہ جواب لیکر چلے گئے اور ) پھر دوسرے دن آپ صلی اللہ علیہ وسلم کی خدمت میں حاضر ہوئے اور وہی الفاظ کہے جو پہلے دن کہے تھے، نبی کریم صلی اللہ علیہ وسلم نے بھی جواب میں وہ بات کہی جو پہلے کہی تھی، تیسرے دن حضرت جبرائیل علیہ السلام پھر آپ صلی اللہ علیہ وسلم کی خدمت میں آئے اور وہی الفاظ کہے جو پہلے تھے، نبی کریم صلی اللہ علیہ وسلم نے بھی جواب میں وہی بات کہی جوپہلے کہی تھی اور اسی دن یا اس کے بعد کسی اور دن حضرت جبرائیل علیہ السلام کے ساتھ ایک اور فرشتہ بھی تھا جس کو اسمعیل کہا جاتا ہے اور ایسے ایک لاکھ فرشتوں کا افسر ہے جن میں ایک ایک فرشتہ ایک ایک لاکھ فرشتوں کا افسر ہے، اس اسمعیل فرشتے نے آپ کی خدمت میں باریاب ہونے کی اجازت مانگی، آنحضرت صلی اللہ علیہ وسلم نے اسمعیل فرشتہ کو باریابی کی اجازت دی اور پھر حضرت جبرائیل علیہ السلام نے (کچھ لمحے توقف کے بعد ) کہا کہ یہ موت کا فرشتہ (عزرائیل ) بھی حاضر ہے اور باریابی کی اجازت چاہتا ہے، حالانکہ اس فرشتہ موت نے نہ تو کبھی آپ صلی اللہ علیہ وسلم سے پہلے کسی شخص سے اجازت مانگی ہے اور نہ کبھی آپ صلی اللہ علیہ وسلم کے بعد کسی شخص سے اجازت مانگے گا۔
سو ان آیات کریمات سے ان لوگوں کے جرم کی نوعیت اور اس کی سنگینی کو بھی واضح فرما دیا گیا، جنہوں نے جہنم کے عذاب میں مبتلا ہونا ہے، والعیاذ باللہ ان کے کفر و انکار کے ایک بڑے سبب اور باعث کی نشاندہی بھی فرما دی گئی، اور ان کے انتہائی ہولناک انجام اور بڑھتے چڑھتے دائمی عذاب کی خبر بھی دے دی گئی، سو پہلی بات تو اس ضمن میں یہ ارشاد فرمائی گئی کہ یہ لوگ کسی حساب و کتاب کی کوئی توقع اور امید ہی نہیں رکھتے تھے، بلکہ ان کا خیال تھا کہ ہم اسی طرح عیش کرتے رہیں گے اور یونہی مر مٹ کر ختم ہو جائیں گے جس طرح کہ کیڑے مکوڑے مر مٹ کر ختم ہو جاتے ہیں اور جب ان کو آیات خداوندی کے ذریعے تنبیہ و تذکیر کی جاتی تو یہ پوری ڈھٹائی غفلت و لا پرواہی اور نہایت بے دردی کے ساتھ ان کی تکذیب کرتے تھے، سو کفر و انکار اور تکذیب حق کے اس انتہائی ہولناک اور سنگین جرم نے ان لوگوں کو اپنی آخرت کی جو ابدی اور اپنے انجام کے فکر سے بالکل نچنت بے فکر، اور لا پرواہ بنا دیا تھا جس سے ان کا راستہ ہی غلط ہو گیا ان کا زاویہ نگاہ ہی بدل اور بگڑ گیا، اور یہ حیوان محض بلکہ شرّ الْبرّیۃ (بدترین مخلوق) بن کر رہ گئے۔
قرآن کریم کو حفظ کرانے کے علاوہ آنحضرت صلی اللہ علیہ و سلم نے قرآن کریم کو لکھوانے کا بھی خاص اہتمام فرمایا، حضرت زید بن ثابتؓ فرماتے ہیں کہ میں آپؐ کے لیے وحی کی کتابت کرتا تھا، جب آپؐ پر وحی نازل ہوتی تو آپؐ کو سخت گرمی لگتی، اور آپؐ کے جسم اطہر پر پسینہ کے قطرے موتیوں کی طرح ڈھلکنے لگتے تھے، پھر جب آپؐ سے یہ کیفیت ختم ہو جاتی تو میں مونڈھے کی کوئی ہڈی یا (کسی اور چیز کا ) ٹکڑا لے کر خدمت میں حاضر ہوتا، آپؐ لکھواتے رہتے، اور میں لکھتا جاتا، یہاں تک کہ جب میں لکھ کر فارغ ہوتا تو قرآن کو نقل کرنے کے بوجھ سے مجھے یوں محسوس ہوتا جیسے میری ٹانگ ٹوٹنے والی ہے، اور میں کبھی چل نہیں سکوں گا، بہر حال؛ جب میں فارغ ہوتا تو آپؐ فرماتے ’’پڑھو‘‘ میں پڑھ کر سناتا، اگر اس میں کوئی فروگذاشت ہوتی تو آپؐ اس کی اصلاح فرما دیتے اور پھر اسے لوگوں کے سامنے لے آتے (مجمع الزوائد۱/۱۵۶ بحوالہ طبرانی ) حضرت زید بن ثابتؓ کے علاوہ اور بھی بہت سے صحابہؓ کتابت وحی کے فرائض انجام دیتے تھے، جن میں خلفاۓ راشدینؓ، حضرت ابی بن کعبؓ، حضرت زبیر بن عوامؓ، حضرت معاویہؓ، حضرت مغیرہ بن شعبہؓ، حضرت خالد بن الولیدؓ، حضرت ثابت بن قیسؓ، حضرت ابان بن سعیدؓ وغیرہ بطور خاص قابل ذکر ہیں۔
محبوب سے براہ راست گفتگو کتنی دلفریب اور خوبصورت ہے اور لب و لہجہ کس قدر دلچسپ اور پیارا ہے، غور فرمائیے، عاشق یہ کہہ رہا ہے کہ اگر تم بھی مجھ سے اسی طرح محبت کرنا چاہتے ہو کہ جس طرح میں تم سے کرتا ہوں تو میں تمھاری تمام غلطیاں معاف کر دیتا اور تمھیں ایک بوسہ لینے کی اجازت دے دیتا، اگر تم عشق میں اسی طرح ثابت قدم ہوتے کہ جس طرح میں ہوں تو میں کسی اور کو ہر گز پسند نہیں کرتا کہ جس طرح تم نے پسند کیا، اگر مجھ میں ظلم و ستم ڈھانے کی طاقت ہوتی تو میں نے ہر گز ایسا ظلم ڈھایا نہ ہوتا کہ جس طرح تم نے ڈھایا ہے، اس طرح کرتے ہوئے مجھے خلق سے بھی شرم آتی اور میں خوف خدا سے لرز بھی اٹھتا، انداز تخاطب تو ّجہ طلب ہے، مولانا رومی کا محبوب بھی ظلم ڈھانے والا اور غیر سے رشتے کا احساس دلا کر تکلیف پہنچانے والا ہے: گر بدیں زاری تو بودی عاشق من ہر زماں بر دلت بخشید می و بوسۂ بخشید می ور تو بودی من ثابت قدم در راہ عشق بر تو ہر گز چوں تو برمن دیگری نگزید می گرچہ برجور و جفائی تو مرا قدرت بدی یا ز خلقم شرم بودی یا ز حق ترسید می غزل کا تیور ہی اپنی الگ پہچان رکھتا ہے۔
وہ مجھے معلوم نہیں، یہ معنی ہوں تو یہ آیت منسوخ ہے، مروی ہے کہ جب یہ آیت نازل ہوئی تو مشرک خوش ہوئے اور کہنے لگے کہ لات و عزّی کی قسم اﷲ تعالی کے نزدیک ہمارا اور محمّد (صلی اللہ علیہ و آلہٖ و سلم) کا یکساں حال ہے، انہیں ہم پر کچھ بھی فضیلت نہیں، اگر یہ قرآن انکا اپنا بنایا ہوا نہ ہوتا تو ان کا بھیجنے والا انہیں ضرور خبر دیتا کہ ان کے ساتھ کیا کرے گا تو اللہ تعالی نے آیت لیغْفرلک اللہ ما تقدّم منْ ذنْبک وما تاخّر نازل فرمائی، صحابہ نے عرض کیا یا نبی اﷲ صلی اللہ علیہ و آلہٖ و سلم حضور کو مبارک ہو آپ کو تو معلوم ہو گیا کہ آپ کے ساتھ کیا کیا جائے گا، یہ انتظار ہے کہ ہمارے ساتھ کیا کرے گا، اس پر اللہ تعالی نے یہ آیت نازل فرمائی لیدْخل الْمؤْمنیْن والْمؤْمنت جنّت تجْریْ منْ تحْتھا الْانْھر اور یہ آیت نازل ہوئی بشّرالْمؤْمنیْن بانّ لھمْ مّن اﷲ فضْلا کبیْرا تو اللہ تعالی نے بیان فرما دیا کہ حضور صلی اللہ علیہ و آلہٖ و سلم کے ساتھ کیا کرے گا اور مومنین کے ساتھ کیا، دوسرا قول آیت کی تفسیر میں یہ ہے کہ آخرت کا حال تو حضور کو اپنا بھی معلوم ہے، مومنین کا بھی، مکذّبین کا بھی، معنی یہ ہیں کہ دنیا میں کیا کیا جائے گا؟
کیونکہ بغیر طلب گواہی دینے کی برائی ظاہر والی حدیث کا تعلق اس شخص سے ہے، جس کے بارے میں معلوم ہو کہ وہ فلاں واقعہ یا معاملہ کا گواہ ہے لیکن اس کے باوجود صاحب معاملہ (مثلا مدعی ) نہ تو اس سے گواہی دینے کی درخواست کرتا ہے اور نہ اس کو عدالت میں بطور گواہ پیش کرنا چاہتا ہے، ایسی صورت میں اگر وہ شخص از خود (بغیرطلب) گواہی دیتا ہے تو ظاہر ہے کہ اس کی گواہی کے کوئی معنی کے کوئی معنی تو ہوگے نہیں البتہ یہ ضرور ثابت ہوگا کہ وہ اس گواہی کے پردہ میں کوئی فاسد غرض رکھتا ہے، اس کے برخلاف اگر یہ صورت ہو کہ ایک شخص کسی واقعہ یا معاملہ کا گواہ ہے لیکن اس کا گواہ ہونا صاحب معاملہ کو معلوم نہیں، وہ دیکھ رہا ہے کہ اگر میں نے گواہی نہ دی تو ایک مسلمان بھائی کاحق ڈوب جائے گا یا اس کو بلاوجہ کوئی مالی نقصان اٹھاناپڑے گا، اس جذبہ خیر کے ساتھ وہ صاحب معاملہ کو بتاتا ہے کہ میں اس واقعہ یا معاملہ کا گواہ ہوں اور اگر تم چاہو تو تمہاری طرف سے عدالت میں پیش ہو کر گواہی دے سکتا ہوں، بغیر طلب گواہی دینے والا ایسا شخص یقینا قابل تعریف ہوگا اور کہا جائے گا کہ دوسری حدیث (جس میں بغیرطلب گواہی دینے والے کو بہترین گواہ فرمایا گیا ہے۔
گدری اور خشک کھجور ملا کر بھگونا یعقوب بن ابراہیم، یحیی، ابن سعید، ابن جریج، عطاء، جابر سے روایت ہے کہ رسول کریم صلی اللہ علیہ و آلہ و سلم نے ممانعت فرمائی کھجور اور انگور اور گدری اور تر کھجور کو ایک ساتھ ملا کر بھگونے سے ٭٭ یعقوب بن ابراہیم، یحیی، ابن سعید، ابن جریج، عطاء، جابر سے روایت ہے کہ رسول کریم صلی اللہ علیہ و آلہ و سلم نے ممانعت فرمائی کھجور اور انگور اور گدری اور تر کھجور کو ایک ساتھ ملا کر بھگونے سے کچی اور تر کھجور کو ملا کر بھگونے سے ممانعت یعقوب بن ابراہیم، یحیی، ابن سعید، ابن جریج، عطاء، جابر سے روایت ہے کہ رسول کریم صلی اللہ علیہ و آلہ و سلم نے ممانعت فرمائی کھجور اور انگور اور گدری اور تر کھجور کو ایک ساتھ ملا کر بھگونے سے ٭٭ واصل بن عبدالاعلی، ابن فضیل، ابو اسحاق، حبیب بن ابو ثابت، سعید بن جبیر، ابن عباس سے روایت ہے کہ رسول کریم صلی اللہ علیہ و آلہ و سلم نے ممانعت فرمائی کدو کے تونبے لاکھی برتن اور روغنی برتن سے اور گدری اور خشک کھجور کو ایک ساتھ ملا کر بھگونے سے ایسی طریقہ سے انگور اور کھجور کو ملا کر بھگونے سے اور آپ صلی اللہ علیہ و آلہ و سلم نے (مقام) ہجر کے لوگوں کو تحریر فرمایا نہ ملا انگور اور کھجور کو۔