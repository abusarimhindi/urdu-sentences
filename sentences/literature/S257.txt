16 فاطمۃ حمرانیہ محدثہ 17 اخت مزنی امام شافعی سے کسب علم کیا، مرافعی نے ان سے مسائل زکوۃ بیان کئے 18 نفیسہ بنت حسن بن زید بن حسن بن علی بن ابی طالب عالمہ 19 ہجیمہ بنت حیّ تابعین میں سے ہیں، محدثہ، ترمذی و ابن ماجہ نے ان سے روایت کی 20 فخر النساء سیدہ شہیدہ (5 ھ) ادب اور تاریخ اسلامی کی ماہرہ اور معلمہ 21 سیدہ عائشہ بنت احمد بن قادم اندلسیہ عالمہ، فاضلہ، ماہر کتابت 22 لبنی لغت و نحو کی عالمہ 23 فاطمۃ بنت علی بن حسین بن حمزہ فقہ حنبلی کی ماہرہ، معاصر علماء نے ان سے قراۃ کی اور سند دارمی کی اجازت لی 24 رابعہ قسیسہ عدویہ واعظہ، حسن بصری نے بھی ان سے استفادہ کیا 25 سارہ بنت عمر بن عبد العزیز محدثہ 26 ام ایمن حبشیہ عالمہ، فاضلہ 27 شفاء بنت عبداﷲ عدویۃ روایت حدیث کی ماہرہ 28 درہ بنت ابی لہب محدثہ، شاعرہ 29 فاطمۃ بنت قیس عالمہ، فقیہہ 30 اسماء بنت ابی بکر علم طب کی ماہرہ 31 فریعہ بنت مالک محدثہ، مجاہدہ 32 سلمی بنت قیس انصاریہ علم طب کی ماہرہ 33 زینب بنت ابی سلمہ محدثہ، فقیہہ، عالمہ 34 ام کلثوم بنت عقبہ امویہ کاتبہ، قاریہ، روایہ و محدثہ 35 صفیہ بنت عبد المطلب شاعرہ 36 ام سنان اسلمیہ محدثہ 37 ام فضل بنت حارث محدثہ، راویہ، فقیھہ 38 سیدہ شریفہ فاطمہ یمن، صنعاء و نجران کی والیہ 39 شفاء بنت عبداﷲ مخزومیہ حضرت عمر نے انہیں عدالتی ذمہ داری، قضاء الحسبہ اور قضاء السوق پر فائز کیا۔
اس کی سب سے بڑی مثال یہ ہے کہ جس زمانے میں معاویہ بن یزید کی وفات کے بعد دمشق میں انتخاب خلیفہ کے متعلق اختلاف ہوا اور شام میں بنو امیہ کے حامی مددگار و طاقتور اور مقتدر قبائل بنو کلب اور بنو قیس کے درمیان رقابتیں آشکارا ہونے لگیں تو مروان نے یہ دیکھ کر کہ نہ صرف عراق بلکہ شام کا بھی ایک بڑا حصہ حضرت عبداللہ بن زبیر کی خلافت کو تسلیم کر چکا ہے، ارادہ کیا تھا کہ دمشق سے روانہ ہو کر حضرت عبداللہ بن زبیر کی خدمت میں حاضر ہو اور اور ان کے ہاتھ پر بیعت کر کے ان کی خلافت کا وفادار ہو جائے بلکہ اس نے سفر کا سامان بھی درست کر لیا تھا لیکن اس دوران عبداللہ بن زیاد دمشق آ گیا جب اس کو مروان کے اس ارادے کا علم ہوا تو اس نے مروان کو باصرار اس ارادے سے باز رکھا اور اس بات پر ہموار کر لیا کہ وہ خلافت کے امیدوار کی حیثیت سے بیعت لینا شروع کر دے، چنانچہ مروان کی خلافت دراصل عبداللہ بن زیاد کی کوششوں کا نتیجہ تھی، اگر مروان میں مستقل مزاجی، رائے کی پختگی اور تدبر و دور اندیشی کا جوہر ہوتا تو وہ کسی قیمت پر ابن زیاد کی رائے نہ مانتا اور اپنے ارادے میں اٹل رہ کر حضرت عبداللہ بن زبیر کی خدمت میں چلا جاتا اور اس کی وجہ سے جو فتنے پیدا ہوئے اور پوری ملت کو جس نقصان و ضرر میں، مبتلا ہونا پڑا شاید اس کی نوبت نہ آتی۔
ان کا کوئی شمار نہیں، ابن آدم کے لئے بس چند لقمے کافی ہیں جو اس کی پشت کی ہڈی کو سیدھا اور کھڑا رکھیں تاکہ وہ اطاعت الہی کی بجا آوری اور بقدر ضرورت اپنی معاشی جدوجہد کو جاری رکھنے پر قادر رہ سکے، ہاں اگر ضروری ہو یعنی کوئی پیٹ بھرنا ہی چاہتا ہو اور کھانے کی کم سے کم مقدار کفایت پر قناعت نہ کر سکتا ہو تو اس کو چاہئے کہ پیٹ کے تین حصے کرے ایک حصہ کھانے کے لئے ہو ایک حصہ پانی کے لئے ہو اور ایک حصہ سانس کی آمدورفت کے لئے خالی چھوڑ دے تاکہ دم گھٹنے کی وجہ سے ہلاکت میں مبتلا نہ ہو جائے (ترمذی، ابن ماجہ) تشریح جیسا کہ طیبی رحمۃ اللہ نے لکھا ہے، حدیث کا مطلب یہ ہے کہ واجب تو یہ ہے کہ کھانے کے معاملہ میں اس حد سے تجاوز نہ کیا جائے جو پیٹھ کو قائم رکھنے یعنی جسمانی توانائی کو برقرار رکھنے کے لئے کافی ہو اور یہ بھی اس لئے تاکہ خدا کے احکام بجا لانے کی طاقت و قدرت حاصل رہے، ہاں اگر کوئی شخص اس حد کفایت پر قناعت نہ کر سکے اور وہ اس حد سے تجاوز کرے یعنی زیادہ مقدار میں کھانے کی خواہش رکھے تو وہ بھی بس اسی قدر زیادہ کھائے جو پیٹ کے تین حصوں میں سے ایک حصے کو بھر دے، باقی دو حصوں میں سے ایک حصہ پانی کے لئے اور ایک حصہ خالی رہنا چاہئے اپنی خوراک کی مقدار میں اس آخری حد سے تجاوز نہیں کرنا چاہئے۔
اور حضرت ابوہریرہ کہتے ہیں کہ رسول کریم صلی اللہ علیہ وسلم نے فرمایا ایک غلام کے لئے اس سے بہتر کیا بات ہو سکتی ہے کہ وہ اپنے مالک کی بہترین خدمت اور اپنے پروردگار کی اچھی عبادت کرتے ہوئے اپنی جان جان آفریں کے سپرد کر دے (یعنی غلام کے لئے سب سے بڑی سعادت یہی ہے کہ اس کی پوری زندگی اپنے مالک حقیقی کی اطاعت و عبادت اور مالک مجازی کی خدمت وفرمانبرداری میں گزرے (بخاری ومسلم) نفقات اور لونڈی غلام کے حقوق کا بیان مفرورغلام کی نمازقبول نہیں ہوتی " اور حضرت جریر کہتے ہیں کہ رسول کریم صلی اللہ علیہ وسلم نے فرمایا جب غلام بھاگ جاتا ہے تو اس کی نماز قبول نہیں ہوتی ایک روایت میں حضرت جریر سے یہ الفاظ منقول ہیں کہ آپ صلی اللہ علیہ وسلم نے فرمایا کہ جو غلام بھاگ گیا اس سے ذمہ ختم ہو گیا ایک روایت میں حضرت جریر ہی سے یہ منقول ہے کہ آپ صلی اللہ علیہ وسلم نے فرمایا جو غلام اپنے مالکوں کے ہاں سے بھاگا وہ کافر ہو گیا جب تک کہ ان کے پاس واپس نہ آجائے ( مسلم) تشریح: اس سے ذمہ ختم ہو گیا کا مطلب یہ ہے کہ جب کوئی غلام بھاگ کر دار الحرب چلا گیا اور مرتد ہو گیا تو اس سے اسلام کی ذمہ داری ختم ہو گئی اور اس کے مسلمان ہونے کی حیثیت سے اسلام کے درمیان جو عہد وامان تھا اور جس کی وجہ سے اسلامی قانون اس کی جان ومال کی حفاظت کا ضامن تھا۔
کہنے کو تو ایک "غار حرا" میں تیری مسند لیکن یہ فلک بھی تری نظروں میں "کف خاک" کہنے کو تو "خاموش" مگر جنبش لب سے دامان عرب گرد، گریبان عجم چاک اے فکر مکمل، رخ فطرت، لب عالم اے ہادی کل، ختم رسل، رحمت پیہم اے واقف معراج بشر، وارث کونین اے مقصد تخلیق زماں، حسن مجسّم نسل بنی آدم کے حسین قافلہ سالار انبوہ ملائک کے لیے ظل الہی پیغمبر فردوس بریں، ساقی کوثر اے منزل ادراک، دل و دیدہ پناہی اے باعث آئین شب و روز خلائق اے حلقۂ ارواح مقدس کے پیمبر (صلی اللہ علیہ وآلہ وسلم) اے تاجور بزم شریعت، مرے آقا ! اے عارف معراج بشر، صاحب منبر ! اے سید و سرخیل و سرافراز و سخن ساز اے صادق و سجاد و سخی، صاحب اسرار اے فکر جہاں زیب و جہاں گیر و جہاں تاب اے فقر جہاں سوز و جہاں ساز و جہاں دار اے صابر و صناع و صمیم وصف اوصاف اے سرور کونین و سمیع یم اصوات میزان انا، مکتب پندار تیقّن اعزاز خود مصدر صد رشد و ہدایت اے شاکر و مشکور و شکیل شب عالم اے ناصر و منصور و نصیر دل انسان اے شاہد و مشہود و شہید رخ توحید اے ناظر و منظور و نظیر لب یزداں اے یوسف و یعقوب کی امّید کا محور اے باب مناجات دل یونس و ادریس اے نوح کی کشتی کے لیے ساحل تسکیں اے قبلہ حاجات سلیماں شہ بلقیس اے والی یثرب میری فریاد بھی سن لے ! اے وارث کونین میں لب کھول رہا ہوں۔
یہ بات آنحضرت صلی اللہ علیہ وآلہ وسلم کے وصف علم وبردباری اور کمال تواضع ومروت کی آئینہ دار ہے) پانچویں بات یہ کہ میں اس شخص کو (بھی) اپنی عطاء وبخشش اور جود و سخاوت سے نوازوں جو مجھے (اپنے لین دین سے) محروم رکھے، چھٹی بات یہ کہ میں انتقام لینے کی طاقت وقوت رکھنے کے باوجود اس شخص کو معاف کروں جو مجھ پر ظلم و زیادتی کرے، ساتویں بات یہ کہ میرا چپ رہنا عبادت کا ذریعہ ہو (یعنی جب میں خاموشی کی حالت میں ہوں اور کسی کے ساتھ بات چیت یا زبان کے ذریعے تبلیغ میں مشغول نہ ہوں تو اس وقت اللہ تعالی کے اسماء وصفات اس کی قدرت کی کرشمہ سازیوں اور اس کے کلام کے معانی ومطالب میں غور وفکر اور استغراق وانہماک رکھو، آٹھویں یہ کہ میرا بولنا ذکرا للہ کا مظہر ہو (یعنی جب میری زبان جاری ہو اور میں بولوں تو اللہ کی بات کروں کہ اس کا تعلق خواہ تسبیح وتحمید اور تکبیر وتوحید سے ہو یا تلاوت کلام اللہ اور اس کے بندوں کو تعلیم وتلقین اور تذکیر ونصیحت سے ) اور نویں بات یہ کہ میری نظر عبرت پذیری کے لئے ہو (یعنی جب میں خدا کی کسی مخلوق کی طرف دیکھوں تو میرا وہ دیکھنا عبرت حاصل کرنے کے لئے اور توجہ وہوشیاری کے ساتھ ہو، نہ کہ نادانی وغفلت کے ساتھ، نیز میرے پروردگار نے مجھے یہ بھی حکم دیا ہے کہ میں بندگان خدا کو نیکی کی تلقین وتبلیغ کروں اور ایک روایت میں "" بالمعروف"" کا لفظ ہے۔