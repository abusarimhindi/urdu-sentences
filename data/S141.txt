مورخ کہتے ہیں کہ بلبن نے سپاٹ چہرے کے ساتھ یہ بات سنی، برداشت کا یہ عالم تھا کہ اس کے چہرے کا رنگ تک نہ بدلا، اس نے قاصد کی بات سنی اور پھر لاتعلقی سے جنگ کی دوسری جزئیات پوچھنے لگا بعد میں اپنے محل کے اندر جا کر بوڑھا بادشاہ دھاڑیں مار کر رویا ایک تو چہیتے جوان بیٹے کا غم، دوسرا سلطنت کا لائق وارث چھن گیا بعد میں اس کے ایک قریبی مصاحب نے پوچھا کہ آپ نے ایسی کمر توڑ دینے والی خبر پر کوئی ردعمل نہیں دیا بلبن نے غمزدہ آنکھوں سے اپنے مشیر کی طرف دیکھا اور کہا، ''میرے دشمن اور وحشی منگول یہ چاہتے تھے کہ میں اس خبر پر روئوں، وہ میری کمزوری، میرے آنسوئوں کا مذاق اڑانے اور اسے اپنی فتح کی نشانی قرار دینے کے لئے بے تاب تھے۔
ان کی تنظیم کو عرب ممالک سے کثیر مدد ملتی تھی، وہ بند ہوگئی پی ایل او کو ایسا شدید دھچکا لگا کہ وہ بعد میں سنبھل نہ پائی یمن نے بھی سعودی عرب اور اس کے اتحادی ممالک کا ساتھ نہ دیا یمن اور یمنی عوام کو اس کی بھاری قیمت ادا کرنی پڑی لاکھوں یمنی جو ان عرب ممالک میں کام کر رہے تھے، انہیں واپس لوٹنا پڑا اور یمن کی کمزور معیشت بالکل ہی تباہ ہوگئی اگر پاکستان بھی ایسی غلطی کرتا تو اپنے عشروں کے قابل اعتماد عرب دوستوں سے ہاتھ دھو بیٹھتا پولیٹیکل سائنس کا یہ سبق ان دنوں سمجھ آیا کہ عوام ہمیشہ درست نہیں ہوتے اور انتخابی مینڈیٹ کی حد تک تو ان کا حق فائق ہے، مگر خارجہ پالیسی اور دیگر حکومتی پالیسیوں کے حوالے سے ضروری نہیں کہ وہ ہمیشہ درست ہوں۔
مجھے اعتراف ہے کہ میری اس جسارت کے باوجود ان کی شفقت اور شائستگی میں کوئی فرق نہیں آیا وہ فون پر یا ملاقات کے وقت اپنی بات کہتے اپنا موقف واضح کرتے لیکن تلخی کا شائبہ تک نہ ہوتا میری والدہ کا انتقال ہوا تو تعزیت کے لیے میرے گھر تشریف لائے فون پر ہمیشہ اہل خانہ کے بارے میں پوچھتے اپنے گھر والوں کی بات کرتے اہلیہ کی صحت کے بارے میں تشویش میں رہتے تھے اور اس کا اظہار بھی کرتے پچھلے کچھ عرصہ سے، ان کے ساتھ ربط ضبط میں کمی آئی لیکن ایک تعلق خاطر موجود رہا اس کا اندازہ اس وقت زیادہ ہوا جب ان کے انتقال کی خبر ملی رات ایک برقی پیغام ملاتو دل لہو سے بھر گیا انسان صرف نقطہ نظر کا نام نہیں ہو تا اصلا وہ ایک اخلاقی وجود ہے۔
اس کے لیے دانستہ جرم سے صرف نظر کیا گیا کچھ دیر کے لیے ذہن میں رحمن ملک صاحب کے لندن اور نائن زیرو کے دوروں کی یاد تازہ کیجیے اور ان نعروں کی صدائے بازگشت سنیے جن سے کراچی کی فضا گونجتی رہی اہل سیاست نے مزید ظلم یہ ڈھا یا کہ جوابا اپنے مافیا ترتیب دیے اسے بقا کی جنگ کا نا گزیر نتیجہ کہا گیا ذوالفقار مرزا اورشاہی سید بروئے کار آئے علاج بالمثل سے یہ ہوا کہ جرم، جرم کو جنم دینے لگا اور کراچی اس کے انڈوں بچوں سے بھر گیا حکومتوں نے اپنے سیاسی مفادات کے لیے سلامتی کے سول اداروں کو نااہل اور بد عنوان لوگوں سے بھر دیا پولیس جرم کی پشتیبان بن گئی باڑ کھیت کو کھانے لگی اوریوں یہ فصل بر باد ہو گئی اب کراچی میں رینجرز بروئے کار ہیں۔
عمّال کو بد نام کیا گیا اس کے ساتھ خود کو مصلح ثابت کر نے کی کوشش کی گئی اشتراکیت کی طرح خفیہ مہم چلائی گئی خفیہ خط و کتابت کے ذریعے پورے ملک کی فضا میں اشتعال پیدا کیا گیا شاہ معین الدین احمد ندوی نے جب "تاریخ اسلام" مرتب کی اور ان واقعات کو بیان کیا تو اس کے لیے باب باندھا انقلاب اور حضرت عثمانؓ کی شہادت (جلد اوّل، صفحہ 270) شاہ صاحب نے ابن اثیرکے حوالے سے لکھا کہ جب سبائیوں کا گروہ مضبوط ہوا تو سب سے اوّل 34 ھ میں کوفہ کے ایک انقلابی یزید بن قیس نے اس کی جرأت کی اور سبائیوں کو لے کر حضرت عثمانؓ سے دست برداری کا مطالبہ کرنے کے لیے مدینہ چلا (صفحہ 275) یہ گویا اس امت میں اٹھنے والی پہلی انقلابی تحریک کا عملی آغاز تھا۔
وہ علما جنہوں نے خود کو اس ہنگامہ آرائی سے دور رکھا اور سیاست کو اپنی پہلی ترجیح نہیں بنا یا جنہوں نے اشاعت دین کی کوششوں کے ساتھ، اپنے تئیں نئے فتنوں کے خلاف علمی جہاد کو جاری رکھا انہوں نے جہاد سے متعلق اس نئی تعبیرکو نظرا ندازکیا جس نے جہاد کو ریاست کے بجائے نجی شعبے کے حوالے کردیا جب مختلف لوگوں نے جہادکا فریضہ اپنے ہاتھ میں لیا توہدف کے ساتھ، حکمت عملی کا تعین بھی ان کی صواب دید بن گیا اب کسی کے نزدیک دوسرے مسلک کے لوگوں کومارنا جہاد قرار پایا اورکسی کے اجتہاد میں مو لا نا حسن جان واجب القتل ٹھہرے علما نے اس اہم تبدیلی کو نظر انداز کیا اور یوں پاکستان فسادکاگھر بن گیا اس سے دوسری قوتوں کو مو قع ملا جو پاکستان کی سلامتی کے درپے رہتی ہیں۔
ناخوشگوار لمحات میں بھی، انہوں نے ضبط کا دامن نہیں چھوڑا انہوں نے سول بالادستی کو قائم کرنے کی کوشش کی لیکن اس کے ساتھ فوج کے وقار کو بھی مجروح نہیں ہونے دیا بعض بہت نازک مواقع آئے لیکن انہوں نے محاذ آرائی سے گریز کیا دو وزیروں کی قربانی دی" لیکن تعلقات کو تلخ تر ہونے سے بچایا بہت سی بے اعتدالیوں کو نظرانداز کیا اہم بات یہ ہے کہ جنرل راحیل شریف نے بھی جوابا اسی روح کے ساتھ معاملات کو دیکھا جب سیاسی حکومت نے تعاون کیا تو انہوں نے کسی معاملے کو انا کا مسئلہ نہیں بننے دیا اسی طرح توسیع کے معاملے کو بھی انہوں نے باوقار انداز میں نمٹایا نواز شریف صاحب نے جس حکمت کے ساتھ سول بالادستی کو قائم کرنے کی کوشش کی، یہ جمہوریت کے مستقبل کے لیے نیک شگون ہے۔
2018ء کے انتخابات اور کرپشن کا پوسٹ ٹرتھ 2018ء کے انتخابات، کرپشن کے عنوان سے تخلیق کردہ جس "پوسٹ ٹرتھ" کی بنیاد پر لڑے گئے، دو فیصلوں نے، اس کے تار و پود بکھیر کر رکھ دیے صاف پانی، آشیانہ ہاؤسنگ سکیم اور رمضان شوگر ملز کے مقدمات میں، ہائی کورٹ نے بتایا کہ بادی النظر میں ایک پیسے کی کرپشن سامنے نہیں آئی یہی نہیں، صاف پانی کے مقدمے میں تو شہباز شریف صاحب اور انتظامیہ نے قومی خزانے کے چالیس کروڑ روپے بچائے یہ مقدمات اتنے کمزور تھے کہ ہائی کورٹ نے مقدمہ سازوں کی نیت تک کو مشتبہ قرار دے دیا انتخابات میں مگر سچ منہ دیکھتا رہ گیا اور تخلیق شدہ سچائی  جیت گئی انہی دنوں میں، میں نے تکرار کے ساتھ لکھا کہ کیسے دنیا بھر میں "پوسٹ ٹرتھ " کا غلبہ ہے۔
