اس سے پہلے بھی ہمارے بھارت کے ساتھ مسائل تھے، خاص طور پر وہ جن کی جڑیں تقسیم ہند میں گڑی ہوئی تھیں، لیکن 1965ء کے بعد دونوں ممالک کے درمیان دیواریں بلند ہونے لگیں اور ان کے تعلقات پر دشمنی اور ایک دوسرے سے خوف کے سائے گہرے ہونے لگے، لیکن پھر بھی دلچسپ بات یہ ہے کہ اگر ابتدائی دور کے ان رہنمائوں کو ہم یاد کریں تو پتہ چلتا ہے کہ اگرچہ وہ بہت سے معاملات میں سطحی دانش کے مالک تھے، لیکن وہ کم از کم آج کے رہنمائوں کی طرح بدعنوان نہ تھے۔
جسٹس منیر، جنہوں نے سب سے پہلے ''نظریہ ٔ ضرورت" اختراع کیا، سے لے کر چیف جسٹس انوارالحق، جنہوں نے بھٹو کی سزائے موت کے حکم کو برقرار رکھا، اور چیف جسٹس ارشاد حسن خان تک، جنھوں نے جنرل مشرف کے جمہوری حکومت کا تختہ الٹنے کی کارروائی کی توثیق کر دی، اعلی عدلیہ یا تو مفاد پرستی کا شکار ہو گئی، یا پھر اس نے طاقتور کا ساتھ دینے میں ہی عافیت گردانی؛ تاہم چیف جسٹس افتخار چوہدری کی بحالی کے لیے عدالت عالیہ نے آزادی کا شاندار مظاہرہ کیا، لیکن اس سے بڑھ کر کچھ نہیں۔
3 چوکیدار کو 'بڑے صاحب' کے مقابلے میں زیادہ عزت دیں اب بات ختم کرتے ہوئے میں آپ کو کچھ ایسی چیزیں بتانا چاہتا ہوں جن سے ہر صورت بچنا چاہیے: ایسے پٹھے جن میں طاقت نہ ہو ایسی دوستی جس میں اعتماد نہ ہو ایسی آراء جن کے بیان کرنے والے کو ان کے غلط ہونے سے کسی نقصان کا اندیشہ نہ ہو ایسی تبدیلی جو جمالیات کے بغیر ہو ایسی زندگی جو اقدار کے بغیر ہو ایسی غذا جو غذائیت کے بغیر ہو ایسی طاقت جو انصاف کے بغیر ہو ایسے 'حقائق‘ جو بے سند ہوں۔
دراصل یہ بھی ٹی ٹی پی اور ان جیسے دہشت گرد تنظیموں کا پرانا حربہ ہے کہ کسی کارروائی سے عوامی ردعمل کا خطرہ ہو تو اس کی براہ راست ذمہ داری قبول نہ کی جائے اور ایک الگ گروپ بنا دیا جائے جو ذمہ داری قبول کر لے مقصد یہ ہوتا ہے کہ کنفیوژن قائم رہے، عوامی مخالفت نہ بڑھے، عوام میںان کے حامی بھی مطمئن رہیں اور اپنے آس پاس کے لوگوں کو ذمہ داری قبول نہ کرنے والا بیان بطور ثبوت دکھاتے رہیں منصور نرائے کے حوالے سے ایک اور بات بھی قابل ذکر ہے۔
ہمارے جیسے ممالک میں جہاں ابھی تک نیم قبائلی اور دیہی معاشرے کے شیڈز موجود ہیں، یہاں کے مردانتہائی غیظ وغضب کی کیفیت، جس میں وہ بیوی کی سرکشی (یاایسی صورت جس میں اس نے خاوند کے ازدواجی حقوق کسی دوسرے کو تفویض کر دئیے)میں بھی اسے پیٹ نہیں سکتا یہ بھی ذہن میں رہے کہ ہمارے آقا، حبیب خداﷺ یہ کہہ چکے ہیں کہ امت میں سے بہترین آدمی وہ ہے جو اس آپشن کو استعمال نہ کرے کون سا وہ امتی ہے جو اپنے پیارے نبی ﷺ کی اس ہدایت کو نظرانداز کر نا چاہے گا؟
ٹی ٹی پی کے سوات گروپ، مہمند گروپ اور محسود کمانڈروں کے خلاف انہوں نے کئی آپریشن کئے اور بہت سے اہم کمانڈروں کو گرفتار اور ہلاک کیا ٹی ٹی پی ان پر الزام لگاتی ہے کہ وہ ان کے کمانڈروں کو گرفتار کرکے ماورائے عدالت قتل کرتے رہے ان کے مخالفین کا الزام ہے کہ انہوں نے کم و بیش پچاس ملزموں کو جعلی پولیس مقابلوں میں ہلاک کیا، یہ اور بات کہ اس قسم کے الزامات کبھی ثابت نہ ہو سکے ان کی شہادت پر برطانوی اخبار ڈیلی ٹیلی گراف نے ایک رپورٹ شائع کی ہے۔
اس کے لئے ضرور وقت نکالیں "ندامت تو بہت ہوئی، فیصلہ کیا کہ اس کمی کو پورا کیا جائے، مگر پھر وہی تساہل آڑے آیا، تین چاربرس پہلے البتہ یہ موقعہ ملا اور سچ تو یہ ہے کہ ایک عظیم الشان تجربے سے گزرا قرآن پاک سے بالکل آئوٹ آف ٹچ تو کبھی نہیں رہے، کبھی درس قرآن، کبھی گھرمیں موجود سید مودودی کی تفہیم القرآن کی کسی جلد کا مطالعہ، ... یہ تو چلتا رہتا تھا، مگر قرآن کو الحمد سے لے کر والناس تک پوری یکسوئی کے ساتھ با ترجمہ پڑھنا بالکل ہی دوسری بات ہے۔
ان میں سے احمد پور شرقیہ، خان پور، چشتیاں وغیرہ بڑی آسانی سے ضلع بنائے جا سکتے ہیں، ایسا کرنے سے شائد مقامی سطح پر کچھ لوگوں کے مسائل حل ہوجائیں، ترقی کے کیک کے چند ریزے اس دھرتی تک پہنچ جائیں گے، اسی خوف سے شائد پنجاب کے کسی حکمران نے کبھی ادھر توجہ نہیں دی گوجرانوالہ ڈویژن چھ اضلاع پر مشتمل ہے، بہاولپور ڈویژن کے بھی پانچ یا چھ اضلاع بن سکتے ہیں، کاش مسلم لیگی قیادت اپنی اسی مدت میں یہ کام کر ڈالے اس بار احمد پور شرقیہ کو دیکھ کر رونا آتا تھا۔
دوسری یہ کہ دنیاوی کاموں میں دھنسے ہونے کے باوجود روز آخرت کو نہ بھولو، ہر چیز میں نشانی ہے، ہمارے سامنے لوگ دنیا سے رخصت ہو رہے ہیں، جانور مر رہے ہیں، چیزیں ٹوٹ کر فنا ہو جاتی ہیں... ان سب میں نشانیاں ہیں، سیکھنے کی چیزیں ہیں، دیکھو اور روز آخرت کی تیاری کو اپنی اولین ترجیح بنا لو ڈرامے کو موثر بنانے کے لئے بعض منفی کرداروں کو مرنے کے بعد جس کٹھن مرحلے اور مثبت کرداروں کو جس دل خوش کن انجام سے دوچار ہونا پڑتا ہے، اس کی جھلک بھی دکھائی جاتی ہے۔
حکیم سعید کے بارے میں کچھ کہنے کی ضرورت نہیں کون ہے جو ان کے بارے میں نہیں جانتا طب کے حوالے سے ان کی خدمات عالمی سطح پر تسلیم کی جا چکیں، وہ ماہر تعلیم بھی تھے، دانشور، انٹرپرینئور، ادیب بھی اورنجانے کیا کیا کچھ اور اس ملک اور قوم کے لئے کر ڈالا ہمدردر لیبارٹریز جیسا کامیاب ادارہ بنایا، مگر کمانے کے بجائے اسے وقف بنا ڈالا، اپنی عمر بھر کی محنت ایک بڑے مقصد کے نام کر دی ہمدرد شوری کے نام پر ماہانہ فکری، علمی نشستوں کی طرح ڈالی، جو آج تک جاری ہے۔
اس سال انشااللہ پچھلی کتابیں پڑھنے کا ارادہ ہے، نئی کتابیں صرف وہی لوں گا جو پڑھی جا سکیں پچھلی بک ایکسپو سے ترک ناول خریدے تھے، وہ تجربہ خوشگوار رہا یشار کمال کا اپنا ہی ذائقہ اور لطف ہے، اوحان پاموک کا سرخ میرا نام دو سال پہلے پڑھا تھا، ابھی تک بھلا نہیں سکا ایلف شفق کا ناول محبت کے چالیس اصول خرید کر پڑھا ایلف کا یہ ناول بہت مشہور ہے، اس کا اپنا ایک سحر ہے، اگرچہ ایلف شفق کے پاس دلچسپ ناولوں کی کوئی کمی نہیں ''ناموس "بھی ایلف کا عمدہ ناول ہے۔
اس پر حیرت ہوئی کہ امریکہ اور یورپی میڈیا نے سیمور ہرش جیسے سینئر صحافی کی اس رپورٹ کو کوئی خاص لفٹ نہیں کرائی سی این این کے پیٹر برگس اور واکس نیوز کے میک فشر نے خاصے بے رحمانہ انداز میں سیمور ہرش کی ''تہلکہ خیز"رپورٹ کے پرخچے اڑائے واکس کا تجزیہ عمدہ ہے، دلچسپی رکھنے والے اسے گوگل پر سرچ کر سکتے ہیں، بعض مغربی اخبارات نے اس خبر کو شائع کیا، مگر ڈھکے چھپے الفاظ میں لکھ دیا کہ اگر یہ سیمور ہرش کی سٹوری نہ ہوتی تو یہ چھپنے کے قابل بھی نہیں تھی۔
اس الزام میں مسعود اظہر مشہور بھارتی جیل کوٹ بھلوال میں قید رہے انہیں قید سے نکالنے کے لئے ان کے جہادی ساتھیوں نے دو بڑے آپریشن کئے، ایک بار کئی غیرملکی اغوا کئے گئے اور ان کی آزادی کے بدلے مسعوداظہر کی رہائی کی شرط رکھی گئی، مگر وہ آپریشن ناکام رہے اور پھر کئی سال بعد ایک بھارتی طیارہ ہائی جیک کر کے مسعود اظہر کو رہا کرانا پڑا رہائی کے کچھ عرصہ بعد کراچی میں انہوں نے جیش محمد بنانے کا اعلان کیا یہ حرکت المجاہدین کی قیادت سے ان کے اختلافات کا اظہار تھا۔
اس طبقے کا نشانہ پاکستانی آئین میں موجود اسلامی شقیںہیں، ان کا بس نہیں چلتا کہ جمہوریہ پاکستان کے ساتھ اسلامی کا لفظ نوچ کر الگ کر دیں افسوس اس پر ہے کہ پاکستانی قوم نے ستر کے عشرے میں جو بنیادی سوالات حل کر لئے اور اس وقت رائیٹ، لیفٹ کے تمام سرکردہ لوگوں نے ایک لبرل، سیکولر وزیراعظم کی قیادت میں جس متفقہ دستور کو منظور کیا، بعدکے جمہوری ادوار میں ہونے والی متفقہ ترامیم، خاص کر اٹھارویں ترمیم نے جسے سند بخشی، اس پر ہر کچھ عرصے بعد ایک نئی بحث چھیڑ دی جاتی ہے۔
صادق خان نے مختلف مسلمان تنظیموں کے پلیٹ فارم سے بہت سے پروگرام کئے، امید افزا تقاریر کیں، پاکستانی، بھارتی، بنگالی اور دیگر ممالک کے مسلمانوں سے حوصلہ بلند رکھنے کا کہا انہی تقریروں میں سے بعض صادق خان کے لئے مشکلات کا باعث بھی بنیں میئر کے انتخاب میں ان کے حریف زیک گولڈ سمتھ نے ماضی کی ان تقریروں میں سے بعض کے حوالے دیئے کہ صادق خان نے ان میں شدت پسند مسلمان مقررین کے ساتھ تقاریر کیں (یعنی پلیٹ فارم شیئر کیا) ان میں جنوبی لندن کے ایک عالم دن سلمان غنی شامل ہیں۔
داعش نے شام اور عراق کی سرحد کے دونوں اطراف ایک مخصوص علاقے پر اپنا کنٹرول قائم کر کے دو ہفتے پہلے اعلان کیا کہ اسلامی خلافت قائم ہوگئی ہے اور داعش کے کمانڈر ابو بکر البغدادی خلیفہ ہیں، البغدادی صاحب نے اس کے بعد موصل میں نماز جمعہ پڑھائی اور پوری ''مسلم امہ "سے خطاب کرتے ہوئے تعاون کی اپیل کی، داعش نے اپنے علاقے میں عراقی پاسپورٹ منسوخ کر کے اسلامی خلافت کا پاسپورٹ بھی جاری کر دیا داعش نے شروع میں مخالفوں کی گردنیں کاٹنے اور ان کے قتل عام کی ویڈیوز پوسٹ کی تھیں۔
(ازرہ کرم یہ نہ پوچھیے کہ کس نے داخل کیا ) ان کا انضمام ہوا اور حرکۃ الانصار نام رکھا گیا حرکۃ الانصار کی کارروائیاں بہت تیز اور بھرپور تھیں تاہم حرکۃ الانصارکچھ عرصے بعد ٹوٹ گئی اسے دوبارہ جوڑنے کی کوشش کی گئی جو ناکام رہی گزشتہ کالم میں لکھا تھا کہ مبینہ طور پر مولانا مسعود اظہر اور کمانڈر سجاد افغانی حرکۃ الانصار کے الگ ہونے والے دھڑوں کو دوبارہ ملانے کے لیے سری نگر گئے تھے، جہاں گرفتار ہوگئے مولانا مسعود اظہر صحافی کا ویزہ لے کر گئے تھے اور یہ بات جھوٹ نہیں تھی۔
(آرمی چیف کے حوالے سے راجیو نے کچھ کہا اور نہ ہی نٹور سنگھ نے کوئی مشورہ دینے کی جرأت کی )نٹور سنگھ کی کتاب نے جہاں بھارتی سیاست کے داخلی تضادات کو بے نقاب کیا، وہاں اس سے بھارتی ڈیفنس اسٹیبلشمنٹ کی نادیدہ قوت بھی آشکار ہوئی دلچسپ بات یہ ہے کہ پچھلے سال ستمبر میں بھارتی اخبار انڈین ایکسپریس نے ایک تہلکہ خیز رپورٹ شائع کی کہ سابق بھارتی آرمی چیف جنرل وی کے سنگھ ایک خفیہ ٹیکنیکل سپورٹ ڈویژن کے ذریعے مقبوضہ کشمیر کے وزرا کے فون ٹیپ کراتے رہے، مقصد ریاستی حکومت گرانا تھا۔
قندوز کے بارے میں یہ بتاتا چلوں کہ نائن الیون کے بعد جب نیٹو افواج اور شمالی اتحاد نے قندوز فتح کیا تو یہاں ہزاروں طالبان نے ہتھیار ڈال دیے تھے، قیدیوں کو جیل تک منتقل کرنے کے دوران بدترین مظالم کئے گئے، دوستم کے سپاہیوں نے سینکڑوں طالبان کنٹینروں میں ٹھونس کر گھنٹوں دھوپ میں کھڑے کر دیے، بے شمار طالبان دم گھٹنے سے مرگئے کسی میںہمت ہو تو دشت لیلی کے قتل عام (-- )کی تفصیل گوگل کرکے پڑھ لے اس پس منظر میں طالبان کا قندوز پر قبضے کے بعد پرامن رہنا قابل ستائش ہے۔
اس سنٹرل روٹ کی بھی کوئی بات نہیں کر رہا، حالانکہ اس سنٹرل روٹ کو بھی فعال بنانے اور اس پر توجہ دینے سے ڈی جی خان، راجن پور، میانوالی، لیہ، بھکر جیسے پسماندہ اضلاع کے صدیوں سے محروم باسیوں کو فائدہ ہوگا، مگر چونکہ یہ سب سرائیکی اضلاع ہیں اور پاکستانی سیاست میں سرائیکی ارکان اسمبلی سے زیادہ سست، کاہل اوراپنے ووٹروں سے غیر وفادار کوئی اور نہیں صرف برادرم رئوف کلا سرا نے یہ نقطہ اٹھایا ہے، مگرایسا ہی ہے کہ چولستان اور تھل جیسے وسیع صحرا ئوںمیں کوئی اکیلا کھڑاآوازیں دے نتیجہ معلوم ہی ہے۔
خانہ بدوش منگول لٹیرے تموجین سے خان اعظم چنگیز خان بننے تک کے سفر میں سوبدائی (بعض مورخین اسے سوبوتائی بھی لکھتے ہیں) کا سب سے اہم حصہ رہا عسکری ماہرین کہتے ہیں کہ اگر سوبدائی چنگیز خان کاکمانڈر نہ ہوتا تو شاید منگول اس قدر حیران کن فتوحات نہ حاصل کرپاتے سوبدائی نے بیس کے قریب بڑی جنگیں اور بے شمار لڑائیاں لڑیں، مگرکسی میں شکست نہیں ہوئی کہا جاتا ہے کہ بطور کمانڈر(سالار)اس نے جس قدر علاقہ فتح کیا، انسانی تاریخ میں اس کی کوئی اور مثال نہیں ملتی سوبدائی انتہائی زیرک اور شاطر جنگجو تھا۔
اس وقت یہ انسان سے مطالبہ کرتی ہے کہ اس کا باطن جس ہستی کے سامنے جھکا ہوا ہے، اس کا ظاہر بھی اس کے سامنے جھک جائے اس نے اپنے آپ کو اندرونی طور پر جس کے حوالے کر دیا ہے، اس کے خارج میں بھی اس کا حکم جاری ہو جائے، یہاں تک کہ اس کی زندگی کا کوئی پہلو اس سے مستثنی نہ رہے دوسرے لفظوں میں یوں کہیے کہ ہر لحاظ سے وہ اپنے پروردگار کا بندہ بن جائے(صفحہ 66، 67) جاوید صاحب کے نزدیک یہ دین ایک تہذیبی وجود میں ظہور کرتا ہے۔
میڈیا کے ماہر پروپیگنڈے کے محاذ پر، ایک دور میں مسلم لیگ کا معرکہ اس طرح لڑا کہ مخالفین کو شکست فاش سے دوچار کر دیا ذہانت ایسی کہ سب عش عش کر اٹھیں اس پر مستزاد ان کا مطالعہ، معاملہ فہمی اور حاضر جوابی تاریخ اور معیشت کے ا عداد و شمار ایسے ازبر اور ہر وقت مستحضر کہ جیسے کوئی طالب علم رٹا لگا کر آیا ہو نون لیگ کو داغ مفارقت دے گئے تھے مگر سر شام لوٹ آئے یہ ان کی قسمت کہ اس وقت نون لیگ کے اقتدار کا سورج ڈوبنے کو تھا۔
پہلی مرتبہ وہ پانچ سال جیل میں رہے خیال کیا گیا کہ ان کا سیاسی سفر تمام ہو گیا ان کی اہلیہ نے مگر سیاسی جدوجہد جاری رکھی وہ ایک بار رہا ہوئے ان پر مقدمہ ثابت ہو گیا اور انہیں پھر جیل میں ڈال دیا گیا ان کی بیوی نے مگر جماعت کو زندہ رکھا یہاں تک کہ امسال مئی کے انتخابات میں ان کی پارٹی سب سے بڑی جماعت بن گئی انہوں نے مہاتیر محمد کو واپس بلایا وہ انتخابی عمل کا حصہ بنے اور یہ فیصلہ ہوا کہ وہ عارضی طور پر وزیر اعظم ہوں۔
کوئی کالم یا مضمون نگار مذہبی حوالہ نہ دے اور اگر دے تو اخبار اسے شائع کرنے سے معذرت کر لے اس کا انجام یہ ہے کہ مذہب معاشرے سے غیر متعلق ہو جائے دوسری صورت یہ ہے کہ لوگ مذہب ہی سے بیزار ہو جائیں اور اہل یورپ کی طرح اس نتیجے تک پہنچ جائیں کہ مذہب فرد کا نجی معاملہ ہے" اس کا معاشرے یا ریاست سے کوئی تعلق نہیں اب تو یہ عالم ہو چکا کہ قائداعظم سے نسبت بھی نہیں ٹھہرائی جا سکتی گویا دھیرے دھیرے انہیں بھی مذہبی تقدس دیا جا رہا ہے۔
بھارتی حکومت نے جب اپنے آئین کی دفعہ 370 کو ختم کیا تو مجھے جستجو ہوئی کہ میں اس ادارے کا رد عمل معلوم کروں میں نے جب دارالعلوم کی ویب سائٹ کو دیکھا تو مجھے مکمل خاموشی دکھائی دی میں نے خیال کیا کہ یہ ایک تعلیمی ادارہ ہے اور ممکن ہے کہ اس نے خود کو سیاسی امور سے لا تعلق رکھنے کا فیصلہ کیا ہو بعد میں اس کی تصدیق ہوئی جب ادارے کے نائب مہتمم کا موقف سامنے آیا موقف یہی تھا کہ یہ ادارہ سیاسی معاملات میں کلام کرنے سے گریز کرتا ہے۔
جب آزادیٔ رائے کی قدر کو مجروح کیا جا رہا ہو جب ذمہ دار ادارے متنازع بنا دیے جائیں جب عوام پر معاشی ظلم کا سلسلہ طویل ہو جائے تو یہ اپوزیشن کا فرض ہوتا ہے کہ وہ عوام کی آواز بنے اور ان اقدار کی حفاظت کا علم اٹھائے، جن کو تحفظ دیے بغیر کوئی معاشرہ مہذب نہیں بن سکتا وزیر اعظم کا منصب سنبھالنے کے بعد، عمران خان صاحب نے ایک دن بھی یہ تاثر نہیں دیا کہ وہ اختلاف رکھنے والوں کو قوم کا حصہ سمجھتے اور ان کے جمہوری حق کو تسلیم کرتے ہیں۔
کوئی تاریخی تبدیلی کسی فرد واحد کی مرہون منت نہیں ہوتی قرآن مجید نے صحابہؓ کی مدح میں آیات کے انبار لگا دیے بدر میں یوم الفرقان کے دن، اﷲ کے رسول نے اپنے رب کے حضور میں جھولی پھیلادی " برسوں کی کمائی، ان تین سو تیرہ کی صورت میں تیرے حضور میں پیش کر دی ہے اگر یہ نہ رہے تو اس زمین پر تیرا نام لینے والا کوئی نہ ہوگا" عالم کا پروردگار یوں ہی اعلان نہیں فرماتا کہ ان قدسی صفت انسانوں کا تذکرہ میں نے تورات اور انجیل میں بھی کر رکھا ہے۔
وہ اس پر ایک قانون لائے مگر ن لیگ اور ان کی اپنی جماعت پیپلز پارٹی سمیت کسی نے ان کا ساتھ نہ دیا جاتے جاتے انہوں نے اس بات پر اپنی جماعت سے گلہ بھی کیا پیپلز پارٹی کے لیے یقینا یہ بات باعث شرمندگی ہونی چاہیے کہ فرحت اللہ بابر نے سینیٹ میں جو آخری تقریر کی، پارٹی کے ترجمان نے اس سے اظہار لا تعلقی کر دیا آصف زرداری صاحب کی قیادت میں پیپلز پارٹی نے اپنے لیے آج جس سیاسی کردار کا انتخاب کیا ہے، اس سے یہ خطاب کوئی مطابقت نہیں رکھتا تھا۔
قومی اسمبلی کے بجٹ سیشن میں قائد حزب اختلاف شہباز شریف صاحب کو ایک موقع ملا کہ وہ اس معزز ایوان کے سامنے خود کو متبادل قائدکے طور پر پیش کرتے ان کے خطاب کی طوالت نے اس موقع کو ضائع کر دیا یہ ایک ایسی تقریر ثابت ہوئی جو ایوان پر کوئی اثر چھوڑ سکی نہ عامۃ الناس پر حکومت کے ساتھ ایک معاہدے کے نتیجے میں ان کو بولنے کی مکمل آزادی میسر رہی افسوس کہ وہ اس سے کوئی فائدہ نہ اٹھا سکے شہباز شریف صاحب کو ایک گھنٹے سے زیادہ تقریر نہیں کرنی چاہیے۔
اس احتمال کے پیش نظر کہ اس باب میں افراط و تفریط کے امکانات بہت ہیں، اللہ کی رحمت متقاضی ہوئی کہ اس سفر کے ہر موڑپر انسان کا ہاتھ تھاما جائے کہیں ایسا نہ ہو کہ وہ جذبات اور اشتعال کی وادی میں اتر جائے اور یوں اپنا نقصان کر بیٹھے یہ نقصان دنیاوی اعتبار سے ہے اور اخروی حوالے سے بھی اس لیے جب سورہ طلاق میں اللہ تعالی نے اس کا طریقہ کار بیان فرمایا تو ساتھ ہی خبردارکیا کہ یہ اللہ کی حدود ہیں جن کے بارے میں انسان کو ہمیشہ متنبہ رہنا چاہیے۔
یہ بات واقعاتی طور پر درست ہے لیکن اتنی ہی درست بات یہ بھی ہے کہ ان کا پرچم ایک آدھ مظاہرے میں لہرایا مگر پھر انہوں نے اسے لپیٹ کر رکھ دیا اس میدان کے شاہ سوار رضوی صاحب ہی قرار پائے رضوی صاحب جب پیر افضل قادری صاحب کے ارشادات کی زد میں آئے اور انہیں پسپائی اختیار کرنا پڑی تو ان کا پرچم مولانا فضل الرحمن نے تھام لیا کراچی کا ملین مارچ اور اب لاہور کا ملین مارچ مولانا فضل الرحمن اسے ایک سیاسی تحریک بنا دینا چاہتے ہیں جس کا ہدف حکومت ہے۔
آزادیٔ رائے کے نام پر اضطراب پیدا کیا گیا حکومت کو فوج سے لڑایا گیا اسے قومی اداروں کے مقابلے میں ایک ولن کے طور پر پیش کیا گیا اس کے خاتمے کے لیے مہم چلائی گئی ایسے لوگوں نے اکثر اپنی بندوق فوج کے کندھوں پر رکھی انہوںنے اپنے بارے میں "محرم راز درون مے خانہ" ہونے کا تاثر دیا فوج کے خود ساختہ ترجمان بنے رہے ایسے لوگوں نے حکومت کے خلاف ان سیاسی قوتوں کے غیر آئینی اقدامات کو بھی جائز کہا جو حکومت کے خاتمے کے لیے سب کچھ کرنے پر تلے ہوئے تھے۔
وہ پاکستان آئے تو اسلامی یونیورسٹی میں چند افراد کے ساتھ ان کی ایک نشست کا اہتمام ہوا مہاتیر محمد نے اپنی کامیابیوں کے راز سے پردہ اٹھایا تو ایک بات اسی احتجاج کے کلچر کے بارے میں بھی کی کہا: جب میں وزیر اعظم بنا تو میں نے کوالالمپور کے ٹیکسی ڈرائیورز کی یونین کے ذمہ داران کو بلایا اسی طرح دوسرے طبقات کے نمائندوں کو بلایا سب سے ایک بات کہی کہ وہ ان کے مسائل کو حل کریں گے لیکن ان سے ایک بات کی ضمانت چاہتے ہیں کہ وہ کبھی ہڑتال نہیں کریں گے۔
اس مرحلے پر فکر اقبال کے سیاسی پہلو کا تو پورا ابلاغ ہوا اور یہی وجہ ہے کہ اسے قبولیت عامہ بھی ملی، تاہم معاشرے کے دیگر پہلوئوں کے باب میں ان کی آرا کا پوری طرح ابلاغ نہیں ہو سکا اس کی وجہ شاید یہ تھی کہ ان موضوعات کو انہوں نے اپنی نثر میں موضوع بنایا اور زیادہ تر فلسفیانہ لہجے اور انگریزی زبان میں اس خلا کو دیوبند یا مولانا مودودی کے افکار نے پر کیا جن کا بہتر ابلاغ ہوا ہمارے موجودہ سماجی و مذہبی تصورات دراصل ان سب افکار کا ایک ملغوبہ ہیں۔
تشدد کی ایک سے زیادہ صورتیں یہاں پائی جاتی ہیں اور اس پر مستزاد اخلاقی بے راہ روی یہاں ایسی نسل تیار ہو رہی ہے جس کی کوئی تربیت نہیں ہوئی زیادہ سے زیادہ بہتر کیریئر کی تمنا اور بس نہ والدین کو تربیت کا احساس ہے اور نہ تعلیمی اداروں کو نظریاتی کونسل کی رائے ہے کہ اس ضمن میں صوبائی حکومتوں اور ہائر ایجوکیشن کمیشن کی طرف رجوع کیا جائے کہ وہ اس حوالے سے ایک حکمت عملی ترتیب دیں 5 عوامی تربیت کے لیے لازم ہے کہ محراب و منبر کے موضوعات بھی تبدیل ہوں۔
اس ضمن میں وہ خواتین کے کردار کی بطور خاص بات کرتے ہیں، جن کی سیاسی، سماجی اور معاشی عمل میں موثرشرکت کے بغیر، جمہوریت نتیجہ خیز نہیں ہو سکتی راشد غنوشی اور النہضہ نے سوچا، غور وفکرکیا، اپنا احتساب کیا اور برسوں کی ریاضت کے بعد، اپنے طرز عمل ہی کونہیں، فکر کو بھی تبدیل کیا اس وقت شاید تیونس مشرق وسطی کاواحد ملک ہے جو کسی سیاسی و معاشی اضطراب کے بغیر ایک نئی راہ پر چل نکلا ہے اور یہ معاشرہ بڑی حد تک اس فساد سے محفوظ ہے جو پورے خطے میں برپا ہے۔
میری فرمائش پر انہوں نے کم و بیش تیس سال بعد، اردو میں ایک مضمون لکھا اور موضوع کا حق ادا کر دیا اس باب میں زیر بحث آنے والے کلیدی مباحث کو انہوں نے بے پناہ علمی مہارت کے ساتھ، چند صفحات میں سمیٹ دیا ڈاکٹر ممتاز احمد نے ایک بات تو یہ کہی کہ "مغرب" ایک مبہم تصور ہے جس کی متفقہ تہذیبی، سیاسی اور مذہبی حد بندی ممکن نہیں انیسویں صدی تک خود اس لٹریچر میں ہمیں مغرب ایک تہذیبی جغرافیائی وحدت کے طور پر کہیں دکھائی نہیں دیتا" جسے ہم مغربی ادب کہتے ہیں۔
ایک مرتبہ خود انہی کے حلقے کے لوگوں نے انہیں توجہ دلائی کہ آپ جوش تنقید میں حدود کا لحاظ نہیں رکھتے جوابا فرمایا: آپ لوگوں کو میری خدمات کا اندازہ نہیں، اگر میں یہ رویہ نہ رکھوں تو مودودی تمہارے نوجوانوں کو ہانک کر لے جائے یہ روایت ایک راوی نے بہت سے لوگوں کی موجودگی میں بیان کی مجھے ان کی ثقاہت پر رتی برابر شبہ نہیں بہت سے لوگ یہ کام حسن نیت کے ساتھ کرتے ہیں، جیسے مذکورہ مولانا نے کیا وہ اپنی دانست میں لوگوں کو ایک فکری فتنے سے بچانا چاہتے ہیں۔
اس دوران میں ایک دلچسپ پیش رفت ہوئی مہاتیر محمد نے پندرہ سال بعد ایک بار پھر سیاست میں سر گرم ہو نے کا اعلان کیا اپوزیشن نے انہیں اپنا راہنما بنا لیا سیاست کے کھیل دیکھیے کہ ان کو قائد حزب اختلاف، انور ابراہیم کی جماعت نے بنایا عزیزہ نے ایک اجتماع میں مہاتیر کے حق میں ایک شاندار تقریر کی اور اس طرح وہ متبادل لیڈر کے طور پر سامنے آگئے انتخابات میں ان کا اتحاد جیت گیا اور یوں وہ بانوے سال کی عمر میں ایک بار پھروزیراعظم بن گئے مہاتیر عارضی وزیر اعظم ہیں۔
نون لیگ نے اس سے سیاسی فائدہ اٹھانے کی کوشش کی؛ تاہم سیاسی جماعتوں نے اتنی بالغ نظری کا ضرور مظاہرہ کیا کہ تاریخ میں پہلی بار ایک سیاسی جماعت کی حکومت نے اپنی مدت مکمل کی اور دوسرے الیکشن بھی وقت پر ہوئے 2013ء کے انتخابات میں پہلی بار جمہوریت ایک محتسب کے طور پر سامنے آئی جمہوری عمل نے پیپلز پارٹی کو اقتدار ہی نہیں، عوام سے بھی دور کر دیا نون لیگ ماضی کے مقابلے میں کہیں زیادہ بالغ نظر جماعت کے طور پر ابھری اس کی کارکردگی ماضی کے مقابلے میں کہیں بہتر تھی۔
1977ء کے انتخابات نے عوام کو دو حصوں میں منقسم کر دیا تھا: بھٹو مخالف اور بھٹو دوست ان رویوں کی تجسیم قومی اتحاد اور پیپلز پارٹی کی صورت میں ہوئی جب انتخابات میں دھاندلی ہوئی تو اس تقسیم میں شدت آ گئی ایک تحریک اٹھ کھڑی ہوئی بھٹو مخالف قوتوں نے بھٹو سے نجات کے لیے اسے ایک سنہری موقع سمجھا اس آگ پر حسب توفیق تیل ڈالا داخلی سطح پر بھٹو مخالف قوتوں میں وہ سرمایہ دار اور تاجر طبقہ بھی شامل تھا" جس کے مفادات کو بھٹو صاحب کی نیشنلائزیشن پالیسی سے زک پہنچی تھی۔
پاکستان نے شائستگی کے ساتھ خود کو اس اعلامیے سے دور رکھا نواز شریف نے پوری کوشش کی کہ پاکستان مشرق وسطی کے تنازعے میں نہ الجھے سعودی عرب اور ایران کے مابین ثالث بالخیر کا کردار ادا کرے پاکستان کو مشرق وسطی کی سیاست سے متاثر نہ ہونے دے امت مسلمہ اور پاکستان کے لیے ان کی یہ خیر خواہی، ان کے لیے وبال بن گئی ریاض کانفرنس میں پاکستان اس پزیرائی سے محروم رہا جو دیرینہ تعلقات میں ہمیشہ جھلکتی رہی وزیر اعظم کے قافلے میں شریک اہل صحافت اس صورت حال سے دل گرفتہ تھے۔
یہ کوئی محمود کاوش نہیں اس فکری کجی سے بچنے کی ایک صورت یہ ہے کہ قرآن کو داخلی وسائل کی بنیاد پر سمجھا جائے ان وسائل میں قرآن کی زبان، اس کا نظم اور اس کا اسلوب بہت اہم ہیں اگر تفسیر میں انہیں پیش نظر رکھا جائے تو یہ امکان باقی نہیں رہتا کہ دینی نصوص کو عصری حقائق سے ہم آہنگ بنانے کے لیے"تفسیر بالرائے"کا سہارا لیاجائے تعبیرات میں پیش کیے گئے نتائج فکر اگرچہ جدید ہیں لیکن میں ان معنوں میں انہیں روایتی سمجھتا ہوں کہ یہ غوروفکر کی قدیم روایت کا تسلسل ہیں۔
چونکہ مساجد میں بالعموم ان مدارس کے فارغ التحصیل ہی امامت و خطابت کی ذمہ داری نبھاتے ہیں، اس لیے مدارس میں اس تربیت کا اہتمام ہو کہ جو لوگ آنے والے دنوں میں یہ ذمہ داری سنبھالیں، انہیں دوران تدریس ہی اس کی تعلیم دی جائے 2: اب ناگزیر ہو گیا ہے کہ ریاست و حکومت سماج میں مذہبی سرگرمیوں کی تنظیم کو اپنے ہاتھ میں لے مذہب جیسے سنجیدہ معاملات کو عطائیوں کے ہاتھوں میں نہیں دیا جا سکتا اس باب میں ہماری تمام حکومتوں نے جس مجرمانہ غفلت کا مظاہرہ کیا، وہ باعث حیرت ہے۔
سرمایے نے مختلف طبقات کو جمع کیا، انہیں قائل کیا کہ کیسے اس لیگ کے ساتھ ان کے مفادات وابستہ ہیں اور یوں ان کواپنی تائید میں ایک صف میں لاکھڑا کیا کھلاڑیوں کو جنس بازار بنایا ان پر سرمایہ کاری کی اور یوں اس عمل سے منافعے کووابستہ کردیا کھیل کے نام پر سفارت کاری کا تصوردے کر، اس میں حکومتوں کوشریک کیا کر کٹ کنٹرول بورڈ کو بظاہر منتظم بنادیا دلچسپ بات یہ ہے کہ منتظم اعلی وہ صاحب ہیں جو ایک دور میںسرمایہ داری کے بڑے ناقد اور بزعم خویش اشتراکیت کے علم بردار تھے۔
مثال کے طور پر انہوں نے تحقیق کے کلچر کو فروغ دیا تحقیق کے بغیر اعلی تعلیم کا کوئی تصور قابل قبول نہیں مجھے یہ جان کر خوشگوار حیرت ہوئی کہ "تھامس رائٹر رپورٹ" (ستمبر 2016 ئ) کے مطابق پاکستان میں لکھے گئے تحقیقی مقالے" برازیل، روس، بھارت اور چین میں لکھے گئے مقالوں سے زیادہ حوالہ بنے ڈاکٹر مختار صاحب کے دور میں اعلی تعلیم کو ملک کے دور دراز علاقوں تک پھیلانے کے لیے ایک منصوبے کا آغاز ہوا اس کے تحت ضلعی سطح پر بڑی سرکاری جامعات کے سب کیمپسز قائم کیے جا رہے ہیں۔
یہ بغاوتیں کہیں مسلح جتھوں کی صورت میں منظم ہوئیں اور کہیں سیاسی تحریکوں کی شکل میں فاتحین اپنے آبائی علاقوں میں سمٹنے لگے اور مفتوح آزاد ہونے لگے فاتحین نے جس نئے اجتماعی نظم کو رائج کیا، اس کے تحت آزاد قومی ریاستیں وجود میں آئیں؛ تاہم مستقبل میں کسی سلطنت کے ابھرنے کو روکنے کے لیے، ایک عالمی بندوبست پر اتفاق کر لیا گیا جس کو اقوام متحدہ کا نام دیا گیا ماضی کی سلطنتوں نے ایک سطح پر اپنی حیثیت کو برقرار رکھا جو آج اقوام متحدہ کی سلامتی کونسل کی شکل میں موجود ہے۔
اپنا اقتدار برقرار رکھنے کے لیے عمران خان صاحب کو "سٹیٹس کو" کی علامت افراد کی طرف رجوع کرنا پڑا اس کے بعد، ہمیں اس مؤقف کی تائید میں مزید کسی دلیل کی ضرورت نہیں بر صغیر میں تبدیلی کی مبسوط کوشش تین گروہوں نے کی: کمیونسٹ پارٹی" جماعت اسلامی اور تبلیغی جماعت تینوں نے اولا سماج کو ہدف بنایا کمیونزم اور جماعت اسلامی چونکہ کسی نہ کسی سیاسی نظریے پر کھڑی تھیں، اس لیے ان کی منزل ایک سیاسی انقلاب تھا؛ تاہم دونوں کو یہ معلوم تھا کہ اس کے لیے پہلا مرحلہ شعوری تبدیلی ہے۔
مہاتیر نے اپنے دورحکومت میں اپنی صلاحیتوں کا بھرپور مظاہرہ کیا ملائیشیا کو ایک بڑی معاشی قوت بنایا ان پر آمر ہونے کے الزامات لگتے رہے" لیکن اقتصادی میدان میں ان کی کارکردگی نے انہیں عوام کی امید بنائے رکھا عوام نے انہیں مسلسل ووٹ دیے وہ کئی سال عملی سیاست سے دور رہے" لیکن حالات نے انہیں ایک بار پھر ملائیشیاکا وزیراعظم بنا دیا معاہدے کے تحت"انہیں یہ منصب انور ابراہیم کے لیے خالی کرناہے "لیکن ان کے بعض مخالفین ابھی سے کہنے لگے ہیں کہ وہ اپنے بیٹے کو وزیراعظم بنانے کی کوشش کر سکتے ہیں۔
