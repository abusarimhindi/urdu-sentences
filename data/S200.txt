دو ڈھائی سال پہلے قومی ترانے کو ہدف بنایا ایک اوسط درجے کے ہندو شاعر کو دریافت کیا گیا کہ انہوں نے قائد اعظم کے کہنے پر قومی ترانہ لکھا تھا، جسے ریڈیو پر چلایا بھی جاتا رہا، مگر ہندو ہونے کے ناتے شاعر کو نظرانداز کیا گیا اور ایک فارسی زدہ ترانہ لکھا گیا، وغیرہ وغیرہ اتنا شور مچا کہ الامان وہ تو اللہ بھلا کرے ڈاکٹر صفدر محمود کا، انہوں نے تحقیق کرکے ایک جامع مبسوط مضمون لکھا، جس میں ریڈیو کے ریکارڈ سے ثابت کیا گیا کہ ان ہندو شاعر کا ترانہ کبھی ریڈیو سے نہیں چلایا گیا ریڈیوکے آفیشل میگزین آہنگ، جس میں ریڈیو کے تمام پروگراموں کی فہرست شائع ہوتی تھی، میں کہیں اس نام نہاد ترانے کا ذکر نہیں اور نہ ہی ریڈیو میں کوئی فنکار ایسا ملا، جس نے وہ گایا ہو ڈاکٹر صاحب نے تو قائد اعظم کے ملاقاتیوں کی فہرست، جو شائع ہو چکی، سے یہ بھی ثابت کر دیا کہ شاعر موصوف کی کبھی قائد سے ملاقات ہی نہیں ہوئی یوں یہ فتنہ اپنے انجام کو پہنچا قرارداد مقاصد تو ہمارے لبرل، سیکولر دوستوں کا من پسند ہدف رہی ہے، اس پر ہر تھوڑے عرصے بعد نیا حملہ ہوتا ہے۔
مصیبت یہ ہے کہ اس سامنے کی حقیقت کو وہ تسلیم نہیں کرتے اپنے طرز عمل کا وہ شدت سے دفاع کرتے بلکہ غیر جانبداری کی اصطلاح کو ہدف تنقید بناتے ہیں، ان کے خیال میں دنیا کا کوئی بھی شخص غیر جانبدار نہیں کہ اس کی کوئی نہ کوئی رائے تو ضرور ہوگی ان کی یہ بات اس لئے غلط ہے کہ غیرجانبداری کا مطلب یہ نہیں کہ آپ کسی ایشو پر پوزیشن ہی نہ لیں یا کسی کی حمایت یا مخالفت نہ کریں اصل بات یہ ہے کہ آپ کسی پارٹی کے ترجمان نہ بنیں، اس کی سیاسی جنگ میںشامل نہ ہوجائیں غلط کو غلط اور درست کو درست کہیں جن کی حمایت کر رہے ہیں، وہ غلطی کرے تب اس کا بھی محاکمہ کیا جائے، رعایت نہ دی جائے ویسے بھی جب کوئی تجزیہ کار کسی سیاسی صورتحال کو حق وباطل کا معرکہ قرار دے کر اپنے تئیں حق کا ساتھی بن جاتا ہے، تب اسے صحافت سے کچھ عرصے کے لئے دستبردار ہوجانا چاہیے کہ اب وہ اپنی رائے میں انصاف سے کام نہیں لے سکتا اس کی تمام تر توانائیاں اپنے ''حق" کو جتوانے اور اپنی نظر میں ''باطل" کو ہرانے کے لئے صرف ہوں۔