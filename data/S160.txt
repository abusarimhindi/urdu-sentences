اس کا محفوظ اور مضبوط ترین مستقر شمالی وزیرستان آزاد ہوچکا، قبائلی ایجنسیوں اورخیبر پختون خوا کے مختلف شہروں میں دہشت گردوں کا نیٹ ورک تباہ کیا جا چکا پنجاب اور کراچی میں سب سے زیادہ خطرہ تھا کہ یہاں لشکر جھنگوی اور سابق جہادی تنظیموں کے سپلنٹر گروپوں کے سلیپنگ سیل موجود تھے، گن فائٹ کرنے والے جنگجو اور سینکڑوں، ہزاروں کی تعدا د میں ان کے سہولت کار ڈیڑھ دو برسوں کے دوران ان سب کا صفایا ہوگیا القاعدہ کا نیٹ ورک مکمل طور پر تباہ ہوگیا جو گروپ اس کے لئے کام کرتے تھے، وہ نیست ونابود ہوگئے سکیورٹی اداروں کی اپنی رپورٹس کے مطابق یہ خدشہ تھا کہ آپریشن ضرب عضب کا انتہائی خوفناک اور خونی ردعمل ہوگا اور پنجاب سمیت ملک بھر کے بڑے شہروں میں صورتحال شائد سنبھالی نہ جا سکے اللہ کی مہربانی اورفورسز کی قربانیوں کے باعث ایسا نہیں ہوسکا ہزاروں دہشت گرد پکڑے اور مارے گئے یہ غیر معمولی کامیابی تھی۔
اسے غلام نہیں بنایا جا سکتا وہاں "سٹیٹس کو" کی ان تینوں علامتوں کے خلاف بغاوت ہوئی پہلے فکری ونظری اور پھر سیاسی و معاشی یورپ میں ایک دور ایساآیا جب معاشرہ زرعی سے صنعتی دور میں داخل ہوا اب جاگیردار کی جگہ سرمایہ دار نے لے لی اشتراکیت کی تحریک میں یہ ادارہ ہدف بنا جس نے معاشی استحصال کو نیا رنگ دیا مغرب میں اس سٹیٹس کو کے خلاف صدائے احتجاج بلند ہوئی انسانوں کی سیاسی، معاشی اور مذہبی آزادی کو بطور قدر قبول کر لیا گیا اب بادشاہت کی جگہ جمہوریت، سرمایہ دارانہ استحصال کی جگہ فلاحی ریاست اور پاپائیت کی جگہ سیکولرزم نے لے لی وہاں تبدیلی کا یہ دائرہ مکمل ہو گیا ہم یہ دعوی تو نہیں کر سکتے کہ انسان مکمل طور پر آزاد ہوگیا سرمایہ دار نے نئے حیلے اختیارکر لیے معاشی استحصال کی نئی صورتیں تلاش کر لی گئیں تاہم ظلم کا وہ دور تمام ہوا جو سٹیٹس کوسے پیدا ہوا تھا۔
افغان جنگ سے لے کر القاعدہ تک، سب کو زیادہ جاں نثار، جدید تعلیمی اداروں سے ملے اس کے لیے اگر آج کسی مرد دانا نے پورے نظام تعلیم کی اصلاح کی بات کی تو اس نے غلط نہیں کہا اس خرابی نے چونکہ ریاست کی غلطی سے جنم لیا، اس لیے لازم ہے کہ وہی اس کو درست کرے ایک تووہ سماج کی دینی ضروریات کی تکمیل کی ذمہ داری اٹھائے دوسرا یہ کہ تعلیمی نظام کو ایک سمت دے اور اس سے دوئی کوختم کرے میں اس کے لیے چند اقدامات تجویز کر رہا ہوں:1 ملک میں بنیادی بارہ سالہ تعلیم کا یکساں نظام قائم کیا جائے تمام بچوں کے لیے یہ تعلیم لازم ہو 2 بارہ سالہ تعلیم کے بعد تخصیص کا آغاز ہو آج جس طرح میڈیکل، انجینئرنگ اور دوسرے شعبوں کے ماہرین تیارکرنے کے لیے خصوصی تعلیم کے کالجز قائم ہیں، اسی طرز پر دینی تعلیم کے ماہرین کی تیاری کے لیے ادارے قائم ہوں۔
ایک بات سمجھ لینی چاہیے کہ سٹریٹجک مفادات میں مسلک صرف ضرورت کے طور پر لایا جاتا ہے، ورنہ فیصلے ان بنیادوں پر نہیں کئے جاتے اخوان سنی ہیں، مگر سنی سعودی عرب، امارات اور کویت نے ان کا ساتھ نہیں دیا حماس سنی ہے، مگر شیعہ ایران جو ہر جگہ صرف شیعہ گروپوں کو سپورٹ کرتا ہے، اپنی ضرورت کے تحت اس نے حماس کو سپورٹ کیا شام نے حافظ الاسد کے دور ہی سے اخوان المسلمون کے خلاف آپریشن کئے، مگر حماس جو اخوان کی فکر سے متاثرہ اور اس کی حامی تنظیم ہے، اس کی شام نے حمایت کی اور خالد مشعل برسوں دمشق میں مقیم رہے خود ساٹھ کے عشرے میں یمن کے زیدی اماموں کو سعودی عرب سپورٹ کرتا رہا ہے، جبکہ اس وقت مصر کے جمال ناصر ری پبلکن کے حامی تھے، کئی سال تک اس وقت یمن میں خانہ جنگی ہوئی آج سعودی عرب اور مصردونوں شیعہ حوثیوں کے مقابلے میں یکجا ہیں۔
ایک یہ کہ انہوں نے اجتماعی دانش کو بروئے کار لانے کے لیے پہلی بار ادارہ بنایا ان کے شاگردوں کی ایک مجلس تھی، جس میں مسئلہ زیر بحث آتاتھا اس پہ سب اپنی آراء دیتے اور یوں بحث سے جو موقف مرتب ہوتا، اسے لکھ لیا جاتا امام صاحب کا دوسرا کارنامہ یہ ہے کہ انہوں نے نصوص اور روایت کی تفہیم کو عقل عام اور انسانی تجربے کے ساتھ مر بوط کیا اپنے اس رجحان کے باعث مخالفین نے ان کے حلقے کو اصحاب رائے قرار دے کرمستردکرنے کی کوشش کی افسوس کہ بعد کے حنفی امام ابو حنیفہ اور ان کے شاگردوں کی آراء کے مقلد محض بن گئے اور ان کی اصل علمی روایت کے جانشین نہ بن سکے، الاماشااﷲ اکثریت کے نزدیک فقہ حنفی صرف اس بات کا نام ہے کہ مسئلہ زیر بحث میں قدیم فقہا کی آرا بیان کر دیں جمہوریت سیاسی امور میں اجتماعی دانش کے بروئے کار آنے کا نام ہے۔
بچے کے جاں بحق ہونے کے صدمہ سے بے حال ہوکر کچھ دیر بیٹھا رہا، پھر دوبارہ اونٹ کی طرف گیا جب اس کے قریب گیا تو اس نے اس قدر زور سے مجھے لات رسید کی کہ میری پیشانی پچک گئی اور دونوں آنکھیں ضائع ہوگئیں اس طرح میں ایک ہی رات میں اہل واولاد، مال ودولت اور بینائی سے محروم ہوگیا صرف ایک دن پہلے تک پہلے میں بنو عبس کا سب سے مالدار شخص تھا، ایسا آدمی جس کا ہاتھ ہمیشہ دینے کے لئے کھلا رہتا تھا، ایک ہی رات نے مجھے دینے کے بجائے لینے والا بنا دیا " ولید بن عبدالملک یہ ماجرا سن کر چند منٹوں تک سرجھکائے خاموش بیٹھا رہا پھر اس نے خادموں کا حکم دیا کہ بنوعبس کے اس نابینا شخص کو ہمارے مہمان عروہ ؒ کے پاس لے جائو تاکہ اس کی غم زدہ داستان سن کرانہیں اندازہ ہوکہ دنیا میں ان سے بھی بڑی آزمائشوں سے لوگ گزرے ہیں۔
تو اسے ہم سے اتنی کیا ہمدردی کہ وہ ہمارے لئے پولیو ویکسین کی مدد فراہم کرے اس پر لکھنے سے پہلے میں نے سوچا کہ پہلے اس حوالے سے خود تحقیق کی جائے اس حوالے سے دستیاب لٹریچر پڑھنے اور انٹرنیٹ پر ریسرچ کر نے کے بعد میںنے کئی ڈاکٹروں سے بات کی وائرالوجی کے ماہرین اور فارمسسٹوں سے بھی بات ہوئی، بیرون ملک مقیم بعض سپیشلسٹ ڈاکٹر دوستوں سے بھی ڈسکس کیا اس کے بعد ہی قلم اٹھانے کا فیصلہ کیا پولیو ویکسین کے بارے میں موجود مغالطوں کی اصلیت جاننے سے پہلے یہ ضروری ہے کہ پہلے ویکسین اور پولیو ویکسین کے تصور کو سمجھ لیا جائے ویکسین دراصل بیماریوں کے خلاف پہلے سے جسم کے اندر مدافعت پیدا کرنے کا نام ہے جن امراض کی ویکسین ابھی تک ایجاد ہوچکی ہے، ان میں اس مرض کے مردہ یا غیر فعال وائرس یانہایت کمزور اور کم قوت والے وائرس کو جسم کے اندر داخل کیا جاتا ہے۔