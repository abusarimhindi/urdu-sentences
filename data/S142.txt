1979ء کے بعد ہمارے ہاںبدقسمتی سے ایک ایسی فضا پیدا ہوئی جس نے پورے سماج کو برباد کردیا ریاست اور مذہبی سیاسی جماعتوںنے مل کر ہمیں ایک ایسے راستے پر ڈال دیا جس سے پاکستان فسادکا گھر بن گیا مسلکی گروہوں نے بھی اس میں پورا حصہ ڈالا اس کے بعد قومی اتفاق رائے کی ترکیب ہماری قومی لغت سے غائب ہو گئی ریاستی حکمت عملی کے باعث قوم کو اس طرح تقسیم کر دیا گیا کہ لوگ ایک دوسرے کی گردنیں مارنے لگے جمہوریت کے آنے سے حالات قدرے بہتر ہوئے لیکن بدقسمتی سے سیاسی جماعتوں میں بھی وہی انتہا پسندانہ مزاج غالب رہا جو 1980ء کی دہائی میں بنا سیاسی و مذہبی جماعتوں ہی میں نہیں، اس کے اثرات اس طبقے پربھی گہرے ہیں جنہیں دانش ورکہا جاتا ہے؛ حالانکہ دانش وری اور انتہاپسندی کی یک جائی کھلا تضاد ہے۔
اس سے انہوں نے فزکس، میتھ اور وہ تمام علوم جو انسان اور دنیا سے تعلق رکھتے ہیں، وہ لکیر انہوں نے پیدا کر دی، پھر اس علم کو نتیجہ خیز بنا کر بھی دکھا دیا انہوں نےکہا، ہم صرف یہ نہیں کہتے کہ ایٹم ہے، ہم اس ایٹم کو استعمال کر کے بھی دکھا سکتے ہیں اور ایسا کر دکھایا انہوں نے کہا کہ ہم صرف یہ نہیں کہتے کہ دنیا میں خوشحالی ہونی چاہیے، ہم نے وہ خوشحالی دکھا بھی دی مغرب نے پوری طرح یکسو ہو کر ان دو جوابات سے مدد لی اور پھر ان دو جوابات کو زندگی کے تمام گوشوں میں جار ی کر کے دکھا دیا یہ سبق بھی دیا کہ نہ صرف وہ، بلکہ جو بھی ان کے نظریے کو اپنائے گا، وہ بھی ان کے معیار پر خوشحال اور ترقی یافتہ ہوسکتا ہے۔
انہوں نے نہ صرف یہ عمارت بنائی بلکہ بڑے ایئر پورٹس کی تعمیر سمیت اس نوعیت کے بہت سے منصوبے بنائے یوں اپنے وژن کو متشکل کیا اس دوران میں انور ابراہیم کے ساتھ ان کے اختلافات اتنے بڑھے کہ مہاتیر محمد نے ان پر اخلاقی نو عیت کا ایک مقدمہ قائم کر کے انہیں جیل میں ڈال دیا اپنے تئیں انہوں نے انور ابراہیم کی سیاست کا خاتمہ کر دیا وہ مگر سخت جان ثابت ہوئے وہ جیل میں گئے تو ان کی اہلیہ عزیزہ وان اسماعیل میدان میں اتریں انہوں نے انور ابراہیم کے نام پر سیاست جاری رکھی اور اپنے خاوند کا مقدمہ بھی لڑا مہاتیرمحمد عوام کی توقعات پر پورا اترے عوام کی تائید سے وہ بائیس سال وزیر اعظم رہے اس دوران میں نجیب رزاق کی حکومت بنی مہاتیر محمد اور ان کی جماعت ایک ہی تھی۔
تحریک طالبان پاکستان اور فرقہ ورانہ دہشت گردی کی اس لہر نے پورے ملک کو ہلا کر رکھ دیا بدقسمتی سے ایسا کرنے والوں نے ایک خاص قسم کی سخت گیر تکفیری مذہبی فکر کو استعمال کیا اوریوں مسلکی بنیادوں پر بعض مذہبی حلقوں میں کچھ نہ کچھ حمایت حاصل کر لی مسجدوں میں بم دھماکے، سرکاری اداروں پر خود کش حملے، معصوم بچوں تک کو اپنی سفاکی اور درندگی کا نشانہ بنانا اور پھر اس دہشت گردی کا مذہبی تعبیر وتشریح سے دفاع کیا اس کے دو نتیجے برآمد ہوئے ایک تو ہمارا پڑھا لکھا نوجوان اس شدت پسند مذہبی فکر سے نالاں ہو کر روایتی مذہبی حلقے اور مذہبی تعبیر ہی سے دور ہوگیا داعش کے بدصورت بھیانک چہرے کو دیکھ کر اچھے بھلے مذہبی گھرانوں کے پڑھے لکھے نوجوان بھی یہ سوچنے لگے کہ اگر یہ مذہبی تعبیر ہے۔
تین باتیں ایمان کا جزو ہیں: مفلسی میں بھی خدا کی راہ میں خرچ کرنا دنیا میں امن اور سلامتی پھیلانا اپنی ذات کے معاملے میں بھی انصاف کرنا ایک جگہ نقل ہوا: مسلمان وہ ہے جس کے ہاتھ اور زبان سے دوسرے مسلمان سلامت رہیں مومن وہ ہے جس پر لوگ اتنا بھروسہ کریں کہ اپنی جان و مال کو اس کی امانت میں دے دیں آپﷺ نے دین کے باب میں کوئی بات اپنی طرف سے نہیں فرمائی یہ اسی دین کی تبین و شرح ہے جو قرآن و سنت کی صورت میں، آپﷺ نے بطور دین امت میں جاری فرمایا یہ شرح آپﷺ کے منصب رسالت کا تقاضا ہے جو قرآن میں بیان کیا گیا زندگی کے مختلف مراحل میں آپﷺ اپنے اسوہ حسنہ سے راہنمائی فرماتے گئے میں اسی دین کی جستجو میں کتب سیرت کو پڑھتا ہوں۔
جو''کھول دو"کی مرکزی کردار کو بھلا پائے، '' ٹھنڈاگوشت" کس کے ذہن کے نہاں خانوں سے نکل سکتا ہے، ''نیاقانون" کا کوچوان جو سمجھتا تھا کہ اب زمانہ بدل چکا ہے، سوگندھی، ہتک اور نجانے کتنے شاہکار افسانوں کے کردار منٹو نے تخلیق کئے یہی کام موپساں نے فرانسیسی ادب میں کیا چیخوف نے اپنے انداز میں کردار تخلیق کئے تو دوستوفسکی نے عام کرداروں میں نئی دنیا تلاش کرکے دکھا دی مارکیز کا مشہور ناول ''ایک پیش گفتہ موت کی روداد" اس کے ایک صحافتی تجربہ کے بعد وجود میں آئی ایک چھوٹے سے قصبے میں ہونے والا قتل، جسے مارکیزکے قلم نے امرکر دیا کسی نے کبھی مارکیز سے نہیں پوچھا کہ اس قصبے میں اتنے اچھے واقعات ہوئے، تم نے ان سب کو چھوڑ کر قصبے کی تاریخ میں ہونے والے واحد بدصورت واقعے پر اپنا ناول کیوں لکھا؟
دوسری آپشن یہ تھی کہ عمران خان خیبر پختون خوا کی صوبائی اسمبلی کا الیکشن لڑیں اورخود وزیراعلی بن کر کے پی کے کو ماڈل صوبہ بنا دکھائیں یہ ایک بڑا چیلنج تھا، عمران ناکام ہوتے تو ان کی سیاست کو بڑا دھچکا پہنچتا، مگر کامیابی کی صورت میں وہ ایک انقلاب آفرین لیڈر بن کر سامنے آتے قباحت یہ تھی کہ وزیراعلی بننے کے بعد وہ قومی سطح کی اپوزیشن نہ کر پاتے بطور وزیراعلی ان کے لئے پنجاب کے مختلف شہروں میں بڑے جلسے کرنا، تنظیم سازی کے لئے پنجاب، سندھ، بلوچستان کے مختلف شہروں کے دورے کرنا ممکن نہ رہتا عمران خان نے تیسری آپشن کا انتخاب کیا صوبائی حکومت بنائی، مگروزیراعلی کے لئے پرویز خٹک کا انتخاب کیا پرویز خٹک سب سے تجربہ کار شخص تھے، جو سیاسی جوڑ توڑ کر کے باآسانی صوبائی حکومت بنا سکتے تھے۔
روایتی اور مذہبی طبقات ایک طرف ہو گئے اور غیر روایتی اور بائیں بازو کی سیاست کرنے والے ایک طرف مشرقی پاکستان کی علیحدگی کے بعد "نئے پاکستان" میں پیپلز پارٹی بائیں بازو اور لبرل سیاست کا واحد سیاسی فورم بن گئی دوسری طرف مذہبی طبقات اور روایتی سیاست کے علم بردار اکثریت میں ہوتے ہوئے بھی منقسم رہے اس کا فائدہ پیپلز پارٹی کو پہنچتا رہا جو سب سے بڑی سیاسی جماعت بن گئی روایتی سیاست کے علم برداروں نے اتحاد بنا کر مقابلے کی کوشش کی مگر یہ کوشش زیادہ نتیجہ خیز نہ ہو سکی انہیں کوئی ایسا لیڈر نہ مل سکا جو پیپلز پارٹی مخالف یا روایتی سیاسی عصبیت کو مجتمع کر سکتا نواز شریف نے یہ کام کر دکھایا نواز شریف وہ لیڈر بن کر ابھرے جو بھٹو مخالف اور دائیں بازو کی قوتوں کے واحد نمائندہ تھے۔
کچھ لوگوں نے ایک مخصوص فلم دکھانا محض اتفاق سمجھا ہو، مگر اتنے سارے اتفاقات کبھی اکٹھے نہیں ہوتے، ہمیں شملہ بھی لے جایا گیا وہی شملہ جہاں وزیراعظم بھٹو نے اندرا گاندھی کے ساتھ معاہدہ کیا اور بھارتی قید میں موجود ہزاروں پاکستانی فوجیوں کو رہا کرایا وہاں بھی میزبان پاک بھارت دوستی کی باتیں کرتے، مگر بڑے قرینے سے یہ جتا دیتے کہ آپ لوگ ہم سے مغلوب قوم ہیں، ہمیں بڑا سمجھ اور مان کر دوستی کر لو "یہ تو خیر چند برس پرانا ایک دورہ تھا، غور سے مگر دیکھا جائے تو ہمارے اپنے ملک میں ایسی بہت سی باتیں بڑی مہارت اور ہوشیاری سے کی جاتی ہیں، جو بظاہر اتفاق ہوں، مگر وہ قطعی طور پر بلاوجہ نہیں ہوتیں ہر بات، ہر اشارے، ہر طنز کا ایک ہدف ہوتا اور تمام تیر اسی جانب چھوڑے جاتے ہیں۔
ہر رات ان کی روانگی کی ایک نئی تاریخ کا اعلان ہوتا جب وہ گزر جاتی تو پھر نئی تاریخ یہ دلچسپ سیریز عرصہ دراز تک چلتی رہی اس پر ایوان صدر حرکت میں آیا نہ پولیس کوئی مقدمہ قائم ہوا نہ کبھی کسی گاڑی نے محترم اینکر کا پیچھا کیا زرداری صاحب نے ایوان صدارت میں پانچ سال پورے کئے اور اینکر صاحب نے اس چینل پر ہر دباؤ سے آزاد، قومی مفاد میں اپنا "اخلاقی فریضہ" سر انجام دیا نئی نسل کو آج بتایا جا رہا ہے کہ میڈیا کو یہ آزادی نہیں دی جا سکتی کہ وہ چوروں، قومی مجرموں یا ملزموں کے بیانات نشر کرے اس کے علم میں یہ اضافہ بھی کیا جا رہا ہے کہ کون مجرم ہے، کون چور ہے، اس کا فیصلہ حکومت کرتی ہے، کوئی اور نہیں نئی نسل کو یہ پتا تھا۔