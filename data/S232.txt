دوسرا شہرت دل چاہتا تھا کہ میں بھی ایک نامور لکھنے والا بنوں، جیسے مولانا آزاد تھے یا جیسے مولانا مودودی یہ بات کہ لکھنا کوئی ذریعہ معاش بھی ہو سکتا ہے، اس کا گزر حاشیہ خیال میں بھی نہیں ہوا دل و دماغ پر یہ کار تجدید ہی کا گہرا اثر تھا کہ جب پہلی بار اشراق کو پڑھا تو لگا کہ منزل ہاتھ آ گئی جاوید احمد صاحب غامدی کی ادارت میں چھپنے والے اس شمارے میں، جاوید صاحب کی ایک تحریر دبستان شبلی شائع ہوئی اس تحریر کا سحر اس طرح طاری ہوا کہ آج تک اس کی گرفت سے نکل نہیں سکا جاوید صاحب نے مولانا اصلاحی کے بارے میں لکھا ہے کہ جب پہلی بار انہیں دیکھا تو پھر اس کے بعد کہیں اور نہیں دیکھا میرے ساتھ بھی یہی ہوا جاوید صاحب کے بعد ادھر ادھر دیکھا بہت" مگر دل کہیں نہیں لگا خیر یہ الگ کہانی ہے، اس کا ذکر پھر کبھی اشراق پڑھا تو اس سے مستقل رشتہ قائم ہو گیا 1989ء میں اس کی مجلس ادارت کا حصہ بن گیا لاہور منتقل ہوا تو خیر کا دائرہ وسیع ہوتا گیا جاوید صاحب کے توسط سے پہلی بار مجیب الرحمن شامی صاحب اور مصطفی صادق سے ملا اور انہی دنوں زندگی میں آواز دوست کے عنوان سے کالم لکھنا شروع کیا شامی صاحب سے تعلق خاطر انہی دنوں استوار ہوا یہ وہ دور ہے۔