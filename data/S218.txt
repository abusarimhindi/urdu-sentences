" یہ ٹکا سا جواب سن کر میں چپ ہوگیا کچھ عرصے کے بعد عید آئی، رپورٹر موصوف ساہی وال کے قریب کسی شہر میں رہتے تھے، عید گھر گزارنے گئے، واپسی پر ٹرانسپورٹروں کے ستم کانشانہ بننا پڑا تو آتے ہی ایک لمبی چوڑی خبر ان کے خلاف فائل کی، اگلے چند دنوں میں ویگن اور بس مسافروں کے حق میں اور خبریں بھی دیں پڑھ کر ہنسی آئی کہ جب آگ سے اپنے پیر جلے، تب اس کی تپش کا احساس ہوا لوڈ شیڈنگ کا بھوت اس واقعے کے بعد بھی پیچھا کرتا رہا، پچھلے چند دنوں میں جو بھی ملتا ہے، اسی کا رونا روتا ہے، ہر ایک کی تان اس پر ٹوٹتی ہے کہ میڈیا اسے اہمیت کیوں نہیں دے رہا، حالانکہ میڈیا پر یہ خبریں آ رہی ہیں، تناسب شائد لوگوں کے غم وغصے کے مطابق نہ ہو، مگر دلوں میںسلگتی آگ ایسی روٹین کی کوریج سے سرد نہیں ہو رہی دوسروں کی طرح ہم خود بھی اس سے متاثر ہوتے ہیں، ہمارا معصوم پانچ سالہ ضعیف یوپی ایس ایک گھنٹے کی لوڈ شیڈنگ تو برداشت کر لیتا ہے، اس کے بعد غریب کی آہ بکا شروع ہوجاتی ہے، کچھ دیر بعد پنکھے بھنگ پینے والے کسی ملنگ کی طرح ڈگمگاتے ہوئے چلنے لگتے ہیں، اس کے بعد طویل خاموشی چھا جاتی ہے۔
ادھر ن لیگ کی قیادت نے اس کا توڑ کر نے کے لئے نیا طریقہ سوچا انہوںنے بہاولپور اور جنوبی پنجاب کے الگ الگ صوبے بنانے کا اعلان کیا سرائیکی و ہ بدنصیب قوم ہے، جسے ہر دور میں ایک سے ایک نئے ڈرامے اور چالبازیوں سے واسطہ پڑتا رہا اس بار بھی پہلے کی طرح ہوا مخدوم احمد محمودقبلہ زرداری صاحب کی مفاہمت یا ''رل مل کر کھائو سیاست" کا شکار ہوئے، گورنری سنبھال کر بحالی صوبہ بہاولپور کی تحریک سے جان چھڑا لی نواب بہاولپور اپنی نوزائیدہ جماعت سمیت الیکشن میں کود پڑے کئی نشستوں پر امیدوار کھڑے کئے اور بری طرح ہروائے، صرف ایک صوبائی اسمبلی کی نشست ہاتھ آئی پیپلزپارٹی نے الیکشن مہم میں پہلے الگ صوبوں والے معاملے کو اٹھانے کا سوچا، مگر وہ جارحانہ حکمت عملی طے ہی نہ کر پائے مفاہمت کی سیاست نے ان کا سیاسی سورج پنجاب میں ایسا غروب کیا کہ پارٹی کے ووٹ بینک پر مکمل اندھیرا چھا گیا جنوبی پنجاب میں ان کے مضبوط ترین امیدوار بھی ہار گئے ہر ایک نے شکوہ کیا کہ تیر کا وزن انہیں لے ڈوبا ن لیگ کے امیدوار الگ صوبوں کے ایشو پر یہ بات بار بار کہتے رہے کہ پیپلزپارٹی اور محمد علی درانی ڈرامہ بازی کر رہے ہیں، ہم الیکشن جیت کریہ کام سلیقے سے کریں گے۔