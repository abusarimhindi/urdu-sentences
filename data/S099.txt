یہ تفصیل اس لیے بیان کی کہ پس منظر ذہن میں رہے ان سے الیکشن میں شکست کا تذکرہ ہوا تو وہ کہنے لگے: 'جماعت میں اس الیکشن کے حوالے سے غور و خوض ہو رہا ہے، ہم نے اپنی حکمت عملی کا بڑی گہرائی سے مفصل تجزیہ کیا ہے، اپنی غلطیوں سے سیکھ کر خامیوں کو دور کریں گے‘ وغیرہ وغیرہ ساتھ ہی انہوں نے کہا کہ ہمیں ایک بڑی کامیابی یہ حاصل ہوئی کہ ہم نے اپنے 70ء والے نشان ترازو کو دوبارہ سے زندہ کر دیا، اب جماعت اپنے طور پر الیکشن لڑنا سیکھ رہی ہے۔
رواج بن گیا ہے کہ اپنے آپ کو لعن طعن کیا جائے اپنے کھلاڑیوں پرالزامات لگائے جائیں، ہر شعبے کو ردی ثابت کیا جائے اور پوری قوم میں کیڑے نکالے جائیں کرکٹ میں تو ایک جھلک ہی آئی ہے، مگر ہمارا قومی رویہ یہی ہے کہ کہیں سے کوئی بری خبر آئی تو اس کو جواز بنا کر پوری قوم پر کالک پھیر دی جائے اس طرح کے مکالمے عام سننے میں ملتے ہیں، ''جی یہ قوم ہی ایسی ہے، ہر بندہ کرپٹ ہے، ہم سب غلط ہیں...وغیرہ وغیرہ" ایک بار ایسے ہی ایک صاحب سے بات ہورہی تھی۔
پاکستان کی تاریخ میں پہلی بار دو سابق آرمی چیف کو قدرے مشکل حالات کا سامنا کرنا پڑا جنرل کیانی کے بھائیوں کے حوالے سے تحقیقات چل رہی ہیں، جنرل پرویز مشرف کو بھی اپنے اندازوں کے برعکس خاصے مشکل مراحل سے گزرنا پڑا پرویز مشرف نے کوشش کی کہ اپنے ساتھ دوسروں کو بھی لپیٹ میں لیا جائے تاکہ اتنا غبار اڑے کہ کوئی کچھ نہ کر پائے عدالت نے یہ کوشش ناکام کر دی جسٹس ڈوگر اور دیگر کو شریک نہ کرنے سے اب کیس پرویز مشرف ہی کی جانب بڑھ اور دائرہ تنگ ہو رہا تھا۔
اب وقت آ گیا ہے کہ بے رحم اور سفاک احتساب کیا جائے جس جس نے ملک کو لوٹا ہے، خواہ وہ حکومت میں ہے یا اپوزیشن میں، میڈیا میں ہے یا بیوروکریسی میں، سویلین ادارہ یا غیر سویلین... اس سے حساب لیا جائے یہ تماشا ختم کیا جائے جو لوگ کرپشن اور جمہوریت کو منسلک کر رہے ہیں، ڈھکے چھپے الفاظ میں کرپشن کا جواز فراہم کر رہے ہیں، جن کے خیال میں کرپشن ثانوی چیز ہے... وہ لوگ یا تو عوامی جذبات سے ناواقف ہیں یا پھر ان کے اپنے مفادات انہی کرپٹ عناصر سے وابستہ ہیں۔
خلیفہ پرلے درجے کا نااہل اور عیاش تھا، سب کچھ اس نے اپنے وزیراعظم پر چھوڑا ہوا تھا، جس نے اپنے شہر اور مملکت کا دفاع کرنے کے بجائے ہلاکو خان کو بغدادپر حملے کی دعوت دی، خفیہ خط بھیج کر سلطنت کی کمزوریوں سے اگاہ کیا ا ور سب سے بڑھ کر یہ کہ خلیفہ کو مشورہ دیا کہ اخراجات گھٹانے کے لئے فوج کو کم کر دیا جائے، یوں نصف سے زیادہ بلکہ تین چوتھائی تک فوجیوں کو برطرف کر دیا گیا، حالانکہ منگول حملے کے پیش نظر مزید فوجی بھرتی کرنے اور اسلحہ تیار کرنا چاہیے۔
جنید جمشید اس نیک کام میں ایسے جتے کہ پھر مڑ کر نہ دیکھا اپنی پرانی موسیقی کو ڈس اون کر دیا اور نعت خوانی شروع کی ٹی وی چینلز کے رمضان پروگراموں میںانہیں ہاتھوں ہاتھ لیا گیا حادثے کی خبردیکھ کر یہی خیال آیا کہ زندگی تو ان کی اتنی ہی لکھی تھی، تقدیر کتنی مہربان تھی کہ درست وقت پررخ موڑا اور درست سمت میں چلے گئے اور اب موت آئی بھی تو دعوت وتبلیغ کے کام سے واپس آتے ہوئے زندگی میں ایسی خوشگوار، مفید تبدیلی اور ایسی رخصتی بھی کسی کسی کو نصیب ہوتی ہے۔
ایسے ہیرو، جن کے گیت نہیں گائے جاتے، جن کی قبروں پر پھول نچھاور نہیںہوتے حساس اداروں سے متعلق لوگوں کا یہی المیہ ہے کہ وہ جو کچھ کرتے ہیں، وہ رپورٹ نہیں ہوسکتا‘کیا بھی نہیں جا سکتا ایٹم بنانے کے لئے جو کچھ کیا گیا، مغربی دنیا میں مقیم پاکستانیوں نے جو کام کر دکھایا، اس کو کھلے عام بیان کرنا آج بھی ممکن نہیں ان میں سے بعض کو برسوں جیل کاٹنا پڑی، قوم اپنے ان ہیروز کے نام تک نہیں جانتی دنیا کے ہر ملک میں کسی نہ کسی سطح پر چند ایسے ہیروزضرور ہوتے ہیں۔
کیا اس تقریر سے پہلے انہوں نے کبھی کچھ نہیں کہا، یا اس کے بعد بطور گورنر جنرل کوئی تقریر نہیں کی مجھ سے وہ کالم کبھی نہیں پڑھے گئے، جن میں تقریروں کی کوٹیشنیں دی ہوتی ہیں، مجھے ہمیشہ وہ بور لگے اسی خدشے کے پیش نظر قائداعظم کی تقریروں کے وہ ٹکڑے نقل نہیں کر رہا، جو انہوں نے مختلف اوقات میں کیں زیادہ فائدہ اس لئے بھی نہیں کہ کئی لکھنے والے ایسا کرچکے، مگر جوپہلے سے ذہن بنا چکے، ان کی رائے نہیں بدل پائی قائداعظم کے حوالے سے دو تین باتیں بڑی واضح ہیں۔
مستقبل کو خوصورت بنانا ان صاحب کا ڈرائنگ روم ہمیشہ مہمانوں سے بھرا رہتا، مختلف شہروں سے لوگ آتے جاتے رہتے، اپنے مسائل، شکایتیں، تجاویز لئے، جن پر بحث چلتی رہتی، میزبان خوش دلی سے ہر ایک کی بات سنتا، جو ہو سکتا کر دیتا، نہ کر پاتا تو نہایت نرم لہجے میں معذرت کر لیتا ایسا انداز جو انکار کی سب کلفتوں کو دھو ڈالے یہ کئی برس پہلے کی بات ہے، نوے کے عشرے کا اوائل جب میاں نواز شریف کے پہلے دور کا آپریشن ہو چکا تھا اور شہر خاصی حد تک پرسکون دکھائی دیتا تھا۔
البرٹ پنٹو کا غصہ تو اس کی اپنی ذات پر نکل جاتا تھا، مگر ضروری نہیں کہ ہر کوئی ایسا کرے چھوٹی چھوٹی نیکیاں ملک صاحب ہمارے دوست ہیں، سینئر اخبار نویس ہیں، تین عشروں سے زیادہ اسی وادی پرخار میں گزار چکے میرے ساتھ ان کا ایک خاص قسم کا مشفقانہ تعلق رہا سولہ سترہ برس پہلے کی وہ شام آج بھی یاد ہے، جب یہ اخبار نویس لاہور کے ایک اخبار کے نیوز روم میں داخل ہوا جھجکتا ہوا، پریشانی سے نیوز روم کے ہنگامہ خیز ماحول کو دیکھتا ہوا، سوچتا کہ جانے یہاں کیا گزرے گی؟
الیکشن اس قدر مہنگا ہوچکا کہ عام آدمی تو خیر، اچھا بھلا اپر مڈل کلاس لکھ پتی بھی نہیں لڑسکتا سیاست اور سیاسی نمائندے تو موجود ہیں، مگر اصلی روح سے خالی درحقیقت یہ سرمایہ دار ہیں، جنہوں نے پوری سیاست ہائی جیک کر لی مسئلہ یہ ہے کہ جنہوں نے اس سسٹم کو تبدیل کرنا تھا، الیکٹ ایبلز کی قوت کم کرنا اور جمہوریت کو گراس روٹ لیول پر لے جانا تھا، وہ ایسا کرنے کا کوئی ارادہ نہیں رکھتے یہی سسٹم ان کی قوت ہے، اسی کے بل بوتے پر وہ جیتتے اور سیاسی بارگیننگ کرتے ہیں۔
جوڈیشل کمیشن نے تحریک انصاف کو یہ رعایت بھی نہیں دی اور اگرچہ الیکشن کمیشن پر تنقید کی ہے، ان کی بعض کوتاہیوں کی نشاندہی کی ہے‘ لیکن ان غلطیوں کو اس قدر سنگین قرار نہیں دیا کہ دوبارہ الیکشن کرانے کی نوبت آئے اس اعتبار سے تحریک انصاف کے پچھلے ڈیڑھ سال، خاص طور پر دھرنے کے بعد سے آٹھ دس ماہ کی محنت رائگاں گئی جوڈیشل کمیشن کا فیصلہ مگر کسی کی ہار یا جیت تک محدود نہیں، اس کے خاصے مضمرات ہیں، پاکستانی سیاست آنے والے برسوں تک اس کے اثرات سے نہیں نکل سکے گی۔
کئی ہزار ارب روپے ٹیکس اس ملک سے چوری کیا جاتا ہے، ماہرین کے مطابق تین چار کھرب سیلز ٹیکس، لوگوں سے وصول کر لیا جاتا ہے، مگر سرکاری خزانے میں نہیں پہنچ پاتا اگر اس کرپشن کو نصف بھی کم کر لیا جائے تو عوام پر بہت سے ان ڈائریکٹ ٹیکس لگانے کی ضرورت ہی نہ رہے جب موجودہ سیاسی نظام پر تنقید ہو، اس میں اصلاح کی بات ہو، کرپٹ سیاستدانوں کے خلاف کارروائی کرنے کی تجویز پیش کی جائے تو ہمارے بہت سے دانشوروں، سیاستدانوں کو اس کے پیچھے آمریت کی چاپ سنائی دینے لگتی ہے۔
جماعت اسلامی کو اس بار پھر دھچکا پہنچا افسوسناک امر یہ ہوا کہ لیاقت بلوچ کے صاحبزادے بلے کے نشان پر اور فرید پراچہ کے بیٹے شیر کے نشان پر الیکشن لڑے، مگر پھر بھی ناکامی ہوئی ایسا نہیں کہ جماعت کے مرکزی قائدین کے صاحب زادگان دوسری پارٹیوں میں شامل ہوگئے، یہ مقامی سطح پر سیٹ ایڈجسٹمنٹ کی اوپن پالیسی کا شاخسانہ تھا، جس سے یہ مذاق بنا کہ ایک یوسی میں جماعت بلے کے ساتھ اتحاد کر کے اور ساتھ والی گلی میں دوسری یوسی پر شیر کے نشان کے ساتھ اتحاد کر کے لڑ رہی ہے۔
انہوں نے صبر سے کام لینا اور مل بانٹ کر کھانا سیکھ لیا مفاہمت کے نام پر مک مکائو کا ٹرینڈ قائم کر دیا پانچ سال ایک پارٹی نے حکومت کی، کرپشن کے ریکارڈ بنائے، بدترین گورننس کی انوکھی مثالیں قائم کیں، ملک پر پچیس ارب ڈالر کا غیرملکی قرضہ لاد دیا، ایک ہزارارب سے زیادہ اندرونی قرضہ چڑھا دیا وہ رخصت ہوئے تو ان کی جگہ لینے والوں نے پہلے والوں کا احتساب کرنے کے بجائے اسی مشکوک کرپشن آمیز مفاہمت کو آگے بڑھایا تاکہ اپنی باری وہ کھل کر لے سکیں، بعد کی بعد دیکھی جائے گی۔
وہ ابھی نئے انتخابات نہیں چاہتی پنجاب اور کے پی کے میں تو وہ عملا ختم ہوچکی ہے، شائد اسے خطرہ ہے کہ وہ سندھ سے بھی دو چار نشستیں کم نہ کرا بیٹھے خورشید شاہ کا کردار اس قدر پروگورنمنٹ رہا کہ ہمارے دوست تجزیہ نگار ڈاکٹر عاصم نے پھبتی کسی، ''خورشید شاہ تو وفاقی وزیر برائے اپوزیشن امور ہی لگ رہے ہیں" جماعت اسلامی البتہ ثالثی میں سنجیدہ رہی جماعت نے حیران کن طور پر پچھلے چند ماہ میں خاصا کچھ حاصل کیا ہے، کراچی میں ان کا غزہ مارچ بھی تعداد کے اعتبارسے متاثر کن تھا۔
سچ تو یہ ہے کہ مجھے شرمین کی اس شاندار کامیابی پر دلی مسرت ہوئی یہ پاکستان کے لئے اعزاز ہے کہ ایک پاکستانی فن کارہ نے اپنی صلاحیت، کمٹمنٹ اور ٹیلنٹ کی بدولت فلمی دنیا کا سب سے اہم اور معتبر ایوارڈ جیت لیا ہے اگرچہ یہ کامیابی شرمین عبید چنائے کی ذاتی کامیابی ہے، مگر جس طرح کوئی پاکستانی بڑی کامیابی حاصل کرے تو جی خوش ہوجاتا ہے، شرمین تو پہلے ہی سے معروف اور نامور ہیں، ایک آسکر ایوارڈ وہ پہلے بھی جیت چکی ہیں، یہ دوسرا ایوارڈ انہیں دنیا بھر میں مزید ممتازکر دے گا۔
ہی ایسے، ذلت ہمارا مقدر بن چکی ہے... وغیرہ وغیرہ کچھ عرصہ پہلے تک تویہ بھی ہوا کہ اگر کسی نے قومی غیرت کی بات کی اور مشورہ دیا کہ قومی پالیسیاں آبرومندانہ انداز میں بنائی جائیں تو اس پر ایک بڑا حلقہ ٹوٹ پڑا ہمارے ایک بہت سینئر صحافی تھے، اللہ ان کی مغفرت کرے، وہ ہمیشہ قومی غیرت کی اصطلاح کا ٹھٹھا اڑاتے اور اس پر پھبتیاں کستے ایسی لوگوں کی تضحیک کرنے کے لئے'' غیرت بریگیڈ" کی اصطلاح وضع کی گئی ہم حیران ہو کر سوچتے کہ اگر غیرت بریگیڈ میں شمولیت شرمندگی کا باعث ہے۔
یہ اور بات کہ ہمارے لبرل حلقوں میں سے کسی کو اسلامی نظریاتی کونسل کے علما کرام کی جانب سے غیر ت کے نام پر قتل، قرآن سے نام نہاد شادی وغیرہ پر سخت سزائوں کی سفارشات کو سراہنے کی توفیق نہیں ہوئی چند دن پہلے ایک ایشو سوشل میڈیا پر خاصا زیربحث رہا علامہ اقبال اوپن یونیورسٹی کے میٹرک کے انگریزی کے پیپر میںسوال نمبر پانچ یہ تھا کہ اپنی بڑی بہن پر مضمون لکھیں، ممتحن نے تین چار پوائنٹس بتائیے کہ ان حوالوں سے بات کی جائے، ان میں لکس، فزیک اورایٹی ٹیوڈ یعنی رویہ شامل تھا۔
دو ہزا ر آٹھ کے بعدہمارے سیاستدانوں نے ایک نیا فیصلہ کیا انہوں نے یہ طے کیا کہ ہر ایک کو اپنی باری لینے دی جائے، کوئی حکمران جماعت ملک لوٹ کر کھاجائے، قومی ادارے برباد ہوجائیں، ریاست اربوںڈالر کے قرضوں کے بوجھ تلے دب جائے اور حال یہ ہوجائے کہ سال بھر میں جتنے ٹیکس وصول کئے جائیں، اس کا نصف کے قریب قرضوں کی ادائیگی پر صرف ہوجائے، کئی ارب ڈالر کا خسارے کا بجٹ بنے اور پھر ملک چلانے، تنخواہیں وغیرہ دینے کیلئے بھی نئے قرضے لئے جائیں، یہ سوچے سمجھے بغیر کہ اسے اتارے گا۔
زمان میڈیا گروپ پچھلے کئی برسوں سے طیب اردوان کا زبردست حامی رہا، سیکولرسٹوں کے ساتھ معرکوں میں اس نے ترک وزیراعظم کا ساتھ دیا کرپشن الزامات پر البتہ اس نے آزادانہ تحقیقات کا مطالبہ کیا طیب اردوان اس پر سخت مشتعل ہوئے دوسرے میڈیا گروپس کی طرح اس پر بھی کریک ڈائون کیا گیا، زمان کے ایڈیٹر اور سمان یوک ٹی وی کے ڈائریکٹر کو گرفتار کر لیا گیا حالیہ الیکشن سے پہلے یہ خبریں بھی آئیں کہ طیب اردوان اس گروپ کو نیشنلائز کرنے یعنی اس کی آزادی مکمل طور پر ختم کرنے کا سوچ رہے ہیں۔
جہاں اچھا کام ہوتا دکھائی دے، اس کا ساتھ دے، عملی طور پر ممکن نہ ہو تو اخلاقی سپورٹ ہی کر دی جائے اچھا کام کرنے والے خیراتی اداروں، دعوتی تنظیموں، علمی کام کرنے والے اداروں، لائبریریاں قائم کرنے والوں، کتابیں پھیلانے، انہیں ڈسکس کرنے والوں، سماج میں علمی ذوق پیدا کرنے کی کوششیں کرنے والوں کی حوصلہ افزائی کم سے کم درجہ یہ ہونا چاہیے کہ اگر اچھے کام کا حصہ نہیں بن سکتے تو تنقید سے باز رہا جائے جو لوگ عملی کام کر رہے ہیں، وہ زبانی باتیں کرنے والے سے ہر حال میں بہتر ہیں۔
دوسرااہم کام یہ ہوا کہ حقیقی ہیروز تلاش کئے گئے فنکاروں، کھلاڑیوں کو تو ہمیشہ عزت، تکریم ملی علم وادب کے میدان میں نمایاں کام کرنے والے ہمیشہ گمنام اور ہیرو ہی رہے اس تقریب میں ایسے ہی گمنام سپاہیوں کو نمایاں کیا گیا تیسری بات یہ ہے کہ ہر طرف سے پھیلی مایوسیوں اور تاریکیوں کے اس دور میں یوںلگتا ہے کہ جیسے کہیں پر کچھ اچھا ہو ہی نہیں رہا اس قسم کی تقریبات وہ منفی تاثر دھو ڈالتی اور یہ بتاتی ہیں کہ اچھا کام کرنے والے موجود ہیں، انہیں سراہنے والوں کی البتہ کمی ہے۔
ڈونلڈ ٹرمپ اعلانیہ قسم کے نسل پرست ہیں، ان کی انتخابی مہم پر بھی وائٹ مین سپرمیسی (سفید فام کی بالا دستی)کے اثرات نمایاں رہے عمران خان کی سیاست میں نسل پرستی یا قوم پرستی کے جذبات موجود نہیں پھر ٹرمپ کی تیز زبان کا نشانہ معاشرے کے کئی طبقات بنے، تارکین وطن پر وہ گرجتے برستے رہے، اسلاموفوبیا کا شکار نظر آئے، میکسیکو سے آنے والوں پر تیر برساتے رہے، خواتین ان کے خاص کرم کا نشانہ بنیں، ٹی وی اینکرز کے حوالے سے نہایت معیوب جملے کہہ ڈالے ایسی باتیں جن کا دفاع کرنا ممکن نہیں تھا۔
تو ان کتابوں کے دام بڑھا دیتے، اس لئے معصوم شکل بنائے ہم کئی بار غیر ضروری کتابیں بھی لے لیتے تاکہ دکاندار کو حقیقی دلچسپی کا اندازہ نہ ہوپائے بابے کی تلاش کی طرف مائل ممتاز مفتی اور اشفاق احمد جیسے لوگوں نے کیا، کچھ حصہ شہاب نامہ کے آخری باب نے بھی ڈالا، جس میں قدرت اللہ شہاب مرحوم نے ایک پراسرار بزرگ ''نائنٹی" کا ذکر کیا معروف لکھاری خاتون صغیرہ بانوشیریں (مرحومہ) کا ممتاز مفتی سے خط وکتابت کے ذریعے گہرا تعلق رہا، ان کی کتاب الکھ نگری میں صغیرہ بانو شیریں کا بھی ذکر ہے۔
اردوان بھرپور اننگ کھیل چکے تھے، جمہوری رویے کا تقاضا یہ تھا کہ اب خود پیچھے ہٹ جاتے اور اپنے دوسرے ساتھیوں کو سپورٹ کرتے طیب اردوان نے اس کے برعکس کیا، پس منظر میں جانے کے بجائے ان کا رویہ اقتدار سے چمٹے رہنے کا ہوگیا عبداللہ گل جیسے دیرینہ ساتھی اور قدآور لیڈرکوکارنر کر دیا اور نسبتا کمزور وزیراعظم لے آئے تاکہ اصل طاقت اردوان ہی کے ہاتھ میں رہے یہ باتیں نظر آنے اور سمجھنے کے باوجود ہمارے رائٹسٹ خاموش رہے مجبوری یہ تھی کہ طیب اردوان کا ''مجسمہ" بھی انہوں نے خود ہی تراشا ہے۔
بھٹو خاندان جو اب زرداری خاندان میں تبدیل ہوچکا ہے، شریف برادران اور ان کی اولادیں، مولانا فضل الرحمن اپنی اولاد اور بھائیوں سمیت، اسفند یار ولی مع اپنے داماد، پیر جوگوٹھ کے پیر پگاڑا اور ان کی فنکشن مسلم لیگ کے چند الیکٹ ایبلز، نوشہرو فیروز کا جتوئی خاندان، تھرپارکر کے ارباب، گجرات کا چودھری خاندان، تازہ اضافہ بدین کے مرزا خاندان کا ہوگیا عمران خان نے اس سسٹم کو چیلنج کیا، مگر ان کی پارٹی بھی ان کے گرد ہی گھومتی ہے، انہیں الگ کر دیا جائے تو تحریک انصاف کی نوے فیصد قوت ختم ہوجاتی ہے۔
وہ گھر میں ہفتوں بند ہو کر بیٹھا اور کتابیں پڑھتا رہا اس قدر محنت کی کہ گورنمنٹ کالج لاہور میں داخلہ ہوگیا انگلش لٹریچر میں ایم اے، آسٹریلیا سے انگریزی زبان میں پی ایچ ڈی اورجرمنی سے پوسٹ ڈاکٹریٹ کیا پنجاب یونیورسٹی، گورنمنٹ کالج، فاسٹ جیسے اداروںمیں پڑھایا، بڑے انگریزی اخبارات میں لکھا اور اپنے فن کا لوہا منوایا مقامی کالج کے ایک لائبریرین‘ جسے پڑھنے، آگے بڑھنے کا شوق تھا‘ نے سوشیالوجی میں ایم اے کیا، سکالر شپ پر کینیڈا سے کرمنالوجی میں پی ایچ ڈی کی اور آج پنڈی کی مشہور یونیورسٹی میں پڑھا رہا ہے۔
کراچی کی سیاسی جماعتیں یقینا یہی مطلب لیتیں کہ ہمارے کارکنوں کو نشانہ بنایا جا رہا ہے، فوج ہمیں ختم کرنا چاہتی ہے، و غیرہ وغیرہ بلوچستان کے حوالے سے ہنگامہ زیادہ ہونا تھا کہ اس میں بلوچستان کے تمام بلوچ اور پشتون قوم پرست سیاستدان، خیبر پختون خوا کے قوم پرست، سندھ کی حکمران جماعت پیپلزپارٹی، ملک بھر کی وکلا تنظیمیں، ہیومن رائٹس کمیشن آف پاکستان اور سول سوسائٹی ایکٹوسٹس سمیت ملک بھر کی اینٹی اسٹیبلشمنٹ لابیاں متحرک ہوجاتیں، گمان غالب ہے کہ مذہبی جماعتیں بھی ان کے ساتھ احتجاج میں شامل ہوتیں، تحریک انصاف بھی ممکن ہے۔
نہ اداروں کو میرے بارے میں آپ کے حسن ظن سے قطع نظر، آپ کی صاف گوئی مجھے بہت اچھی لگی میرے دل میں آپ کی قدر بڑھ گئی جب تک آپ وزیر رہے میرے معاوضے میں بھی ا ضافہ نہیں ہوا میں جانتا ہوں کہ اگر آپ کو دو ماہ میں کروڑوں روپے دینا پڑے تو آپ کو کہیں سے قرض لینا ہوگا یہ وہ روپے ہیںجو کبھی آپ کے اکاؤنٹ میں نہیں آئے جن کے بارے میں آپ نے کبھی سوچا بھی نہیں آپ نے محض یہ خیال کیا کہ پی ٹی وی ایک ثقافتی ادارہ ہے۔
یہ جبر اپنا کام کر تا رہا امریکہ نے جن مذہبی جذبات کو اپنے مقاصد کے لیے استعمال کر نا چاہا، ایک وقت آیا کہ وہ خود اس کے لیے چیلنج بن گئے یہی حادثہ عربوں کے ساتھ ہوا وہ جس فرقے کے نمائندہ تھے، اس کا ایک فرزند اسامہ بن لادن ا ن کے لیے سب سے بڑا خطرہ بن گیا عراق کی صورت حال نے ایران کواب پھر امریکہ کے قریب کر دیا مفادات کے اس کھیل میں جو پیچیدہ صورت حال ابھری ہے، اس کا ایک نقشہ ٹائم میگزین نے اپنی حالیہ اشاعت میں کھینچا ہے۔
یوں رشتوں کا ایک خوب صورت گل دستہ وجود میں آتا ہے اگر میاں بیوی صحت مند ہوں اور ان کے پاس اتنے وسائل ہوں کہ وہ بچوں کو بہتر تعلیم دے سکیں، ان کی اچھی تربیت کر سکیں اور ان کی دیگر مادی و اخلاقی ضروریات پوری کر سکیں تو ایسا خاندان خوش حال ہو گا اور ساتھ ہی وہ پورے معاشرے کے لیے باعث خیر بھی اب یہ خاندان کے سربراہ کی ذمہ داری ہے کہ وہ خاندان کی فلاح اور بہتری کے لیے منصوبہ بندی کرے ہمارے سماجی نظام میں یہ حیثیت مرد کو حاصل ہے۔
ابتدائی عشرے آزادی کا خواب دیکھتے گزر گئے آ زادی ملی تو یہ سمجھاتے مدتیں بیت گئیں کہ یہ داغ داغ اجالا، یہ شب گزیدہ سحروہ انتظار تھاجس کا، یہ وہ سحر تو نہیںیوں خوابوں کے ایک نئے دور کا آ غاز ہوا سرخ انقلاب، سبز انقلاب، بعض عنوانات ہیں جو نئے خوابوں کے لیے چنے گئے ایک گروہ نے باور کرا یا کہ پاکستان چونکہ اسلام کے لیے بنا تھا، اس لیے لازم ہے کہ اس کی قیادت ان کے پاس ہو جو اسلام کا علم رکھتے ہوں اور اس کے ساتھ اسلامی سیرت کا نمونہ بھی ہوں۔
میں نے 11 اکتوبر کے کالم میں اس کا ذکر بھی کیا مجھے خوشی ہوئی کہ قائد حزب اختلاف نے بھی ان خطوط پر سوچا اور جوابا وزیر اعظم نے بھی اس سوچ کو قبول کیا اور اس کا دائرہ صحت تک پھیلا دیا یہ تجویز بہت صائب ہے کہ دوسری پارلیمانی جماعتوں کو بھی دعوت دی جائے کہ وہ مسائل کے بارے میں اپنی تجاویز سامنے لائیں یوں قومی اتفاق رائے کا یہ عمل صحت اور تعلیم پر محیط ہو پاکستان کی جمہوریت میں جو نقائص ابھی تک موجود ہیں، ان میں سے ایک مخالفت برائے مخالفت ہے۔
رومان کا مطلب ہی یہ ہے کہ عقل و شعور کو الوداع کہہ دیا جائے سیاست کا معاملہ یہ ہے کہ رومان پروری اس کے مزاج کا حصہ نہیں ہماری سیاسی تاریخ میں، ابوالکلام سے بڑا رومانوی آدمی نہیں گزرا سیاست نے اس رومان کے تار و پود اس طرح بکھیرے کہ مولانا مودودی کے الفاظ میں، یہ رومان بیسویں صدی کی سب سے بڑی ٹریجڈی بن گیا کوئی اس ٹریجڈی کا مرثیہ سننا چاہے تو جامعہ مسجد دلی میں مولانا آزاد کی آخری تقریر سن لے وقت نے اسے مولانا کی اپنی آواز میں محفوظ کر دیا ہے۔
غریبوں کو ریاستی وسائل سے دور رکھنے کا آسان طریقہ یہ ہے کہ ان کے بچوں کو تعلیم سے دور کر دیا جائے انہیں تعلیمی سہولتوں سے محروم رکھا جائے، بجٹ میں ان کی تعلیم پر تین فیصد سے زیادہ وسائل خرچ نہ ہوں، اگر پڑھ بھی جائیں تو بس اتنا کہ کلرک کی اسامی کے لیے اہل قرار پائیں اس پیش بندی کے باوجود، اگر قدرت کسی کو غیرمعمولی صلاحیت سے نواز دے کہ وہ اوصاف کو کسی ایک طبقے میں محدود نہیں کرتی تو انہیں "لیڈری" کی لت لگا دی جائے طلبا تنظیمیں یہی کام کرتی ہیں۔
انہوں نے خدا کی شان ربوبیت سے فیض اٹھایا جس طرح وہ بلا امتیاز رنگ و نسل اور علاقہ و مذہب، انسانوں کی کفالت کرتا ہے، ایدھی صاحب نے چاہا کہ وہ بھی خدا کا بندہ بن کر بلا امتیاز سب کی خدمت کریں وہ خدا کے بندوں کی خدمت میں لگے رہے اور خدا نے لوگوں کے دلوں کو ان کی محبت سے بھر دیا تہذیبی کشمکش اور مکالمہ بین المذاہبپوپ فرانسس کے بیان کا خیر مقدم کرنا چاہیے کہ انہوں نے بروقت اپنی ذمہ داری پوری کی وہ روایتی کلیسا کے کردار میں اصلاحات کے علمبردار ہیں۔
گے یا پھر طوطے اور ہاتھی دوٹوک بات! خبر یہ ہے کہ ایک سپاہی ریٹائر ہو گیا تجزیہ یہ ہے کہ مجاہد کبھی ریٹائر نہیں ہوتا سرکاری افسر چلے جاتے ہیں، مصلح مگر باقی رہتے ہیں جن کا رشتہ حکومت سے ہوتا ہے، وہ ماہ و سال کے پیمانے میں سوچتے ہیں جو خود کو سماج کا حصہ سمجھتے ہیں، وہ شب و روز کو کسی اور نظر سے دیکھتے ہیں:عشق کی تقویم میں عصر رواں کے سوااور زمانے بھی ہیں، جن کا نہیں کوئی نامذوالفقار چیمہ صاحب کے کالموں کا مجموعہ کئی روز سے میرے سرہانے رکھا ہے۔
یہ سوال اس کے بعد تعلیم کا حصہ بنے کہ طالب علم کو ڈاکٹر بننا ہے یا عالم دین جب تک ہم سب طالب علموں کو یکساں بنیادی تعلیم فراہم نہیں کرتے، ہمیں دونوں نظام ہائے تعلیم کے لیے ایک جیسا تعلیمی ماحول فراہم کرنا ہو گا جو تعلیم اخلاقیات سے صرف نظر کرتی ہے، وہ انسانی اوصاف سے عاری ربوٹس تیار کرتی ہے جو ڈاکٹر، انجینئر تو بن جاتے ہیں لیکن لازم نہیں کہ اچھے انسان بھی بنیں ریاست اگر نئے بیانیے پر اتفاق کرے تو اس کے نفاذ کا آغاز نظام تعلیم کی اصلاح سے ہو گا۔
برادرم عامر تحسین اور یونس عالم کے ساتھ ساحل سمندر کے عشائیے نے اس سفر کو مزید پررونق بنا دیا راولپنڈی اسلام آباد کے باسیوں کے لیے سمندر کی قربت کیا کشش رکھتی ہے، یہ کراچی والے شاید کبھی نہ سمجھ سکیں اس رات ہم ذوق احباب کے ساتھ یادگار وقت گزرا کراچی جا کر یہ اندازہ ہوا کہ سماج حادثات سے اثر تو لیتا ہے لیکن اس کی سانسیں کبھی تھمتی نہیں تکلیف دہ واقعات زندگی کے چہرے پر نقش چھوڑ جاتے ہیں لیکن اس کا سفر رکتا نہیں یوں بھی اب تو سارا ملک ہی کراچی ہے۔
ان کا کہنا بھی یہی ہے کہ مذہب و سیاست کو ایک ساتھ نہیں چلایا جا سکتا راشد غنوشی نے برسوں جدوجہد کی کہ تیونیسیا کو ایک اسلامی ریاست بنایا جائے اخوان اور سید قطب کے افکار نے انہیں طویل عرصہ اپنی گرفت میں رکھا تجربے نے انہیں سکھایا کہ اس سے مذہب کی کوئی خدمت ہو سکی اور نہ سیاست کی 2016ء میں جب انہوں نے فیصلہ کیا کہ تیونیسیا کی سیاست میں اب "سیاسی اسلام" کی کوئی جگہ نہیں تو اس نتیجۂ فکر کے دلائل بھی بیان کیے اس موضوع پر ان کے متعدد مضامین موجود ہیں۔
محمد علی نہیں یہی وہ حقیقت ہے جس کی بنیاد پر بر طانیہ کے ایک ذمہ دار نے یہ کہا کہ جنگ جیسا سنجیدہ معاملہ صرف جرنیلوں پر نہیں چھوڑا جا سکتا اگر یہ مقدمہ سامنے رہے تواس سوال کا جواب تلاش کیا جا سکتاہے کہ مسئلہ کشمیر پر وہ صراحت اور زور جو چوہدری نثار صاحب کی گفتگو میں سامنے آیا ہے، وہ وزارت خارجہ کے بیانات میں کیوں نہیں ملتا چوہدری نثار علی خان نے سارک کانفرنس میں جو موقف اپنا یا اور پھرجس دبنگ لہجے میں قومی جذبات کی ترجمانی کی، یہ وقت کی ضرورت تھی۔
تو اسی وجہ سے کہ حکومت نے ایک دو سیاسی فیصلے کیے جن میں ایک فیصلہ شہباز شریف صاحب کا بطور چیئرمین پبلک اکاؤنٹس کمیٹی تقرر ہے اگر یہ سیاسی ذہن نواز شریف کے معاملے میں بروئے کار آئے تو ان کے معاملے کو قانون، اخلاق اور سیاسی حرکیات کے حوالے سے دیکھے پھر ان کی صحت سے کھلواڑ نہ کرے مریم کی سیاست کے راستے میں غیر فطری رکاوٹیں نہ کھڑی کرے نواز شریف کا حتمی فیصلہ عوام پر چھوڑ دے نواز شریف کا سیاسی فہم اور تجربہ بھی یقینا انہیں تصادم کی طرف جانے سے روکے گا۔
یہ چراغ راہ بجھا دیا گیا تو محض عقل و خرد سے راستہ تلاش کرنے کی کوشش ہوئی یہ کوشش کبھی خدا کے وجود کے انکار پر منتج ہوئی اور کبھی افادیت پسندی پر ہر پگڈنڈی پر چلتے چلتے منزل ہاتھ نہ آئی تو اندازہ ہوا کہ کسی نظام اخلاق کے بغیر زندگی کا تصور ممکن ہے" نہ معاشرے کا محض عقل سے اس مسئلے کو سلجھانا چاہا تو انسان دوستی کے نام سے ایک اخلاقی نظام ترتیب پایا اب جس فکر کا ماخذ طبیعیات میں ہے، وہ ما بعدالطبیعیات کے مسائل کیسے حل کر سکتا ہے؟
امریکہ پاکستان کے رویے کا شاکی تھا اور اسے خطے میںپاکستان کے متبادل کی تلاش تھی جو افغانستان میں اس کے اثر و رسوخ کو کم کر سکے بھارت نے اس موقع کو غنیمت جا نا اس نے افغانستان کے بارے میں پاکستان کی پالیسی کے اس تضاد اور ابہام کی پالیسی سے پورا فائدہ اٹھایا افغانستان کی نئی قیادت کے ساتھ معاملات کیے اوردوسری طرف ایران کو بھی باور کرایا کہ پاکستان کے ساتھ اس کے مفادات کا ٹکراؤ ہے اور بھارت سے نہیں آج بھارت اور پاکستان کے مابین سرحد پر براہ راست کوئی خطرہ نہیں ہے۔
ان پر بھی مہاتیر محمد کی طرح کرپشن، اقرباپروری اور آمرانہ مزاج کے الزامات ہیں لیکن وہ سیاسی استحکام کے باب میں مہاتیر محمد کی طرح خوش قسمت نہیں رہے وہ کبھی اطمینان کے ساتھ حکومت نہیں کر سکے ان کا زیادہ وقت اور توانائیاں اپنے اقتدار کے استحکام پر خرچ ہوگئیں پاکستان میں جمہوری عمل کا تسلسل ہو تا تو میرا احساس ہے کہ ملائشیا اور ترکی کے ساتھ پاکستان بھی ترقی کی مثال بن جاتا جو بات ہمیں ملائشیا سے سیکھنی ہے، وہ یہ ہے کہ مہاتیر محمد کی کامیابی کے لیے ایک سازگار ماحول ناگزیر ہے۔
ان لوگوں کو اقتدار تو نہیں ملا" لیکن انہوں نے سیاسی کلچر کو توانا کیا شائستگی کو فروغ دیا اور سیاست کو اختلاف کے آداب سکھائے 1970ء کی دہائی میں اقتدار ایک سیاسی جماعت کو منتقل ہوا تو چند حکومتی بے اعتدالیوں کے باوجود، پارلیمان نے اپنے وقار کا دفاع کیا قوم کو 1973ء جیسی دستاویز دی ذاتی شکایات کو نظر انداز کرتے ہوئے، اپوزیشن نے قومی اتفاق رائے کی سیاست کی" اور وفاق کو مضبوط کیا پارلیمان کی عزت کو اپوزیشن نے اپنی عزت سمجھا ان دنوں، ایک بار پھر پارلیمانی اور صدارتی نظام کی بحث شروع ہے۔
