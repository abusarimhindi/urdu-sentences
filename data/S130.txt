اس پر وہ پورے اترے ان کی ایک مشہور ہجو کے اشعار ہیں: ' کیا تو ان کی ہجو کرتا ہے، حالانکہ تو ان کے برابر کا نہیں، آپ دونوں میں سے جو برا ہے، وہ اس پر قربان ہو، جو اچھا ہو میری زبان کاٹ والی ہے، اس میں کوئی عیب نہیں، میرا دریا ایسا ہے کہ ڈول ڈالنے سے گدلا نہیں ہوتا‘‘ اپنی ہجویہ شاعری لکھتے وقت حضرت حسان ؓنے حدود سے تجاوز نہیں کیا اس زمانے کے رواج کے مطابق ہجویہ اشعار کہے، مشرکین مکہ کا مذاق اڑایا، مگر رکیک حملے قطعی طور پر نہیں کئے حضرت حسانؓ نے آپ ؐ کی مدح میں بھی اعلی درجے کے اشعار کہے ان کی ایک نعت کے دو اشعار کا شمار عربی نعت کے بہترین شعروں میں ہوتا ہے۔
ہم سب چلتے، بھاگتے، گرتے اور پھر اٹھ کر کھڑے ہوجاتے ہیں اگر ہم ہر مہینے نہ سہی، تین ماہ کے بعد ہی فالو اپ کی عادت ڈال لیں تو سال کے آخر میں پتہ چلے گا کہ پچھلے سال کی نسبت کامیابیوں کی شرح خاصی زیادہ رہی جسے یقین نہ ہو، اس بار آزما کر دیکھ لے یہ کالم لکھتے ہوئے میں نے پچھلے سال اکتیس دسمبر والے اپنے کالم کو نکال کر دوبارہ پڑھا کئی عہد ناتمام رہے، بہت سے خواب تشنہ اور کچھ منصوبے شروع ہی نہ ہوسکے بہت سا وقت سوشل میڈیا پر صرف ہوگیا فیس بک کے مثبت منفی دونوں پہلو ہیں، بہتر استعمال کیا جائے تو فائدہ بھی مل سکتا ہے، نقصان یہ ہے کہ فیس بک ایک نشے کی طرح لگ جاتی ہے۔
آپ کہتے ہیں: والدین ہرگز ہرگز اس بات کے انتظار میں نہ رہیں کہ تربیت گاہیں اپنے فرائض پورے کرکے ان کی اولاد کو اچھا شہری بنائیں، انہیں خود اس ذمہ داری کو پورا کرنا ہو گا کہ انفرادی طور پر اپنے بچوں کو معاشرے کا ذمہ دار فرد بنائیں کیا ہی اچھا ہو کہ والدین گھروں میں ہی کچھ ایسے ہلکے پھلکے قانون بنا دیں جن پر عمل کرکے بچوں کے کردار میں پختگی آئے اور ان میں احساس ذمہ داری پیدا ہو ساتھ ہی انہوں نے اس ضمن میں چند لوائح العمل تیار کئے ہیں، والدین کو ان میں جو مناسب لگیں وہ اختیار کر لیں یا ان میں ترمیم و اضافہ کر لیں 01: گھر کا ہر فرد نماز کو اس کے وقت پر ادا کرے گا۔
ان کے مطابق مسلمان کا فرض ہے کہ وہ معاشرے کی خدمت کرے، لوگوں کے کام آئے اور یہ خدمت کا کام نہ صرف مسلم سماج بلکہ غیر مسلم آبادی کے لئے بھی کیا جائے گولن فکر کا دوسرا اہم جز یہ ہے کہ مسلمان کی یہ ذمہ داری ہے کہ وہ اپنے دین کو دلیل اور شائستگی کے ساتھ دنیا کے سامنے پیش کرے اہل کتاب (یہودیوں اور عیسائیوں)کے علاوہ دیگر مذاہب بلکہ لادین اور ملحدین کے ساتھ بھی مسلمان مکالمہ کریں اور علمی سطح پر اللہ اور اس کے آخری رسولﷺکی دعوت اور مقدمہ کو پیش کریں اس مقصد کے لئے گولن نے خدمت تحریک قائم کی ترکی میں خ کا حرف موجود نہیں، خدمت وہاں حزمت کہلاتی ہے اور خلیل کو حلیل بولا اور لکھا جاتا ہے۔
اچانک بات کا رخ چیف جسٹس (اب سابق) افتخار چودھری کے جوڈیشیل ایکٹوازم کی طرف ہو گیا شرکاء میں سے زیادہ تر چیف جسٹس کا نام سنتے ہی آگ بگولا ہو گئے ان کی آنکھوں سے شعلے اور لہجے سے انگارے برسنے لگے انہوں نے انتہائی سخت الفاظ میں چودھری صاحب کو ہدف تنقید بنایا اور انہیں پبلسٹی کا شوقین قرار دیا مجھے یہ شدید ردعمل دیکھ کر حیرت ہوئی تھوڑی دیر سنتا رہا، پھر رہا نہ گیا ایک دو جملے چیف صاحب کی حمایت میں کہہ ڈالے اس پر وہ لوگ مزید بھڑک گئے ان کی تنقید میں مزید شدت آ گئی پہلے میرا خیال تھا کہ شاید یہ احباب پیپلز پارٹی سے تعلق رکھتے ہیں کہ ان دنوں اس پارٹی کے لوگ چیف صاحب پر شدید برہم تھے۔
دلچسپ بات یہ ہے کہ پاکستان میں لیفٹ کا رویہ متضاد رہا پہلے تو لیفٹ کے دانشوروں نے اس دعوے کو باطل قرار دیا اور شدید تنقید کا نشانہ بنایا کہ افغانستان کی وجہ سے سوویت یونین کا زوال ہوا کئی مقالے لکھے گئے کہ سوویت یونین ٹوٹنے کی اپنی وجوہ تھیں، پاکستانی رائٹسٹ یا اسلامسٹ اس کا کریڈٹ نہ لیں وقت گزرنے کے ساتھ ساتھ جب لیفٹ ونگ روس کے ٹوٹنے کے صدمے سے باہر آ گیا، تب رفتہ رفتہ اسے رائٹ ونگ کے خلاف ایک طعنے کے طور پر استعمال کیا جانا لگا کہ دیکھو ان لوگوں نے بغیر سوچے سمجھے، امریکہ کا ساتھ دے کر روس توڑا اور آج دنیا کی کیسی بھدی شکل ہو چکی، وغیرہ وغیرہ آج کل یہ بحث دوبارہ سے شروع ہوئی ہے۔
بھٹو صاحب نے سوشلزم کے ساتھ اسلامی کا لفظ لگایا، مگر رائیٹ ونگ کے خطرات اور خدشات اس سے قطعی دور نہیں ہوئے بلکہ زیادہ محتاط اور ہوشیار ہونا پڑا کہ اسلامی سوشلزم کی پرفریب اصطلاح نوجوانوںپر اثرانداز نہ ہوجائے ساٹھ کے عشرے کے آواخر سے ستر کے عشرے کے وسط سے کچھ بعد تک یہ معرکہ بڑے زوروں پر لڑا گیا حتی کہ جنرل ضیاء نے آ کر بھٹو حکومت کا خاتمہ کیا اور پھراپنے مقاصد کی خاطر رائیٹ ونگ کی سرپرستی کی یہ اور بات کہ رائٹسٹوں کے اس بزعم خود حامی نے سب سے زیادہ نقصان رائیٹ ونگ ہی کو پہنچایا اور ان کا سب سے بڑا اثاثہ ... ان کی کریڈیبلٹی چھین لی بہرحال ہم جنرل ضیا کی آمد سے پہلے کی بات کر رہے تھے۔
یہی حکمران جماعت چند سال پہلے جب اپوزیشن میں تھی، تب وزیر اعظم گیلانی کے حوالے سے پیپلز پارٹی کی سپیکر ڈاکٹر فہمیدہ مرزا نے جانبدارانہ رویہ اپنایا اور انہیں ریلیف دیا اس پر میاں نواز شریف سمیت ان کی پارٹی کے رہنما کہتے تھے کہ سپیکر کا کام پوسٹ آفس کا ہے، وہ ریفرنس الیکشن کمیشن کو بھیج سکتا ہے، خود فیصلہ نہیں کر سکتا اس بار لگتا ہے کہ پاکستان کا آئین اور پارلیمانی روایات چپکے سے بدل دی گئیں اور مسلم لیگ ن کے سپیکر نے حیران کن فیصلہ کر ڈالا اگر وہ تمام ریفرنس مسترد کر دیتے تو اگرچہ وہ فیصلہ بھی غلط ہوتا مگر چلو اس کی کوئی منطق تو ہوتی اب جو صریحا جانبداری ہوئی، اس پر شور نہ مچے تو اور کیا ہو؟
دنیا کے تیز ترین فاسٹ بائولر بننے کے خبط میں سوار یہ ہمارا ''عظیم‘‘ بائولربھارت کے خلاف اہم ترین میچ میں بری طرح ناکام ہوا اور پاکستان کو ورلڈ کپ سے آئوٹ کرانے میں بھرپور حصہ ڈالا اس کے چار سال بعد ہونے والے ورلڈ کپ میں آئرلینڈ کے خلاف پاکستان کو بدترین ہزیمت سے دوچار ہونا پڑا پاکستان کے اہم ترین مڈل آرڈر بلے باز محمد یوسف اس میچ میں بری طر ح ناکام ہوئے اور عام سے آئرش بائولرز کی سوئنگ ہوتی گیندوں کے آگے ہتھیار ڈال دئیے وکٹ پر ٹھیرکر رنز کرنے کے بجائے انہوں نے نہایت غیرذمہ دارانہ شاٹ کھیلا اور منہ لٹکا کر واپس چلے آئے ایسے بہت سی مثالیں اور واقعات ہیں، جو کرکٹ دیکھنے والے ہر ایک شخص کی یادداشت کا حصہ ہیں۔
پھر پاکستان میں رائٹ ونگ کی جماعتیں جو ٹھیٹھ مذہبی ایجنڈا رکھتی ہیں، جماعت اسلامی، جے یوآئی، جے یوپی وغیرہ ... ان میں سے کسی نے کبھی اقلیتیوں کے خلاف کارروائی کی نہ اس کی حمایت یا وکالت کی پاکستان میں دو تین افسوسناک واقعات میں مسیحی بستی جلائی گئی، مگر یہ سب انفرادی اور مقامی نوعیت کے واقعات تھے، ہر کیس میں بنیادی جھگڑا زمین یا پراپرٹی کا تھا اور بدمعاشوں یا لینڈ مافیا کے گروہ نے اسے مذہبی رنگ دینے کی کوشش کی، جسے پورے ملک، قوم اور تمام سیاسی ومذہبی جماعتوں نے مسترد کر دیا کسی ایک بھی واقعے میں کوئی سیاسی جماعت اقلیتیوں پر ظلم کرنے والے گروہ کی حمایت میں نہیں آئی رہی بات کہ بھارت میں ایک قتل کو اتنا ایشو کیوں بنایا گیا؟
کہاجاتا ہے کہ ایران میں کسی نامعلوم شخص نے یہ سلسلہ شروع کیا اس نیک دل آدمی نے محلے کی کسی دیوار پر دیوار مہربانی لکھ دیا اور وہاں پردو تین کھونٹیاںلگا کر استعمال شدہ جیکٹ، کوٹ، سوئیٹر وغیرہ لٹکا دئیے، ساتھ موٹا موٹا لکھ دیا کہ جس کو ضرورت ہے، وہ بلاتکلف لے جائے ضرورت مندوںنے اس سے فائدہ اٹھایا اوردعائیں دیں یہ رجحان چل نکلا اور ایک کے بعد دوسری، تیسری اور پھر سلسلہ بڑھتا گیا اخبارات نے خبریں لگائیں، چینلز نے کوریج دی تو مختلف شہروں میں اس تجربے کو دہرایا گیا سوشل میڈیا کی کوریج کے باعث یہ بات دوسرے ملکوں تک پھیل گئی اور کئی ملکوں نے اس تجربے کو دہرایا، چین ان میںنمایاںہے پاکستان میں بھی اس تجربے سے استفادہ کیا جا رہا ہے۔
‘‘یہ کہنے کی ضرورت نہیں کہ سکندر کو اپنے اس طرز عمل کی وجہ سے کتنی مقبولیت اور کامیابیاں ملیں اس کے سپاہی اسے دیوتا سمجھتے تھے، جسے کبھی شکست نہیں ہوسکتی سکندر بھی خود کو زیوس دیوتا کا فرزند کہلانا پسند کرتا تھا کہ یونانیوں پر حکومت کرنا اس طرح آسا ن ہوجاتا، مگر وہ زمینی حقائق پر نظر رکھتا، اپنی غلطیوں کا تجزیہ کرتا، ان سے سیکھتا اور انہیں دہرانے سے گریز کرتا ضمنی انتخاب کا معرکہ اختتام پذیر ہوچکا ایک بھونچال تھا جو تھم گیا، حالات معمول پر لوٹ رہے ہیں، اگرچہ تحریک انصاف ایک دو تکنیکی نکات پر دھاندلی کا ایشو اٹھانا چاہتی ہے، لیکن مجموعی طور پر تحریک انصاف کے اندر بھی یہ تاثر ہے کہ اب الیکشن ختم ہوگیا، اس سے آگے بڑھنا چاہیے۔
خطاب نیم شب میں کیا فرمایا دھرنے میں کون سا گانا ہٹ رہا نئی نسل تو یہ جانتی تھی کہ اس معاملے سے حکومت کو کچھ لینا دینا نہیں چینل آزاد ہیں" وہ جو چاہیں دکھائیں اب اسے بتایا جا رہا ہے کہ جو سہولت خان صاحب کو حاصل تھی، وہ ہر کسی کو نہیں دی جا سکتی خان صاحب اور دوسرے لوگ ایک تو نہیں ہو سکتے کہاں قوم کا نجات دھندہ اور کہاں چور ڈاکو اب چونکہ خان صاحب حکومت میں آ چکے، اس لیے یہ حکومت طے کرے گی کہ کسے لائیو جانے کی اجازت دی جائے اور کسے نہیں کس کی پریس کانفرنس قومی مفاد میں ہے اور کس کا جلسہ لائیو دکھانا عوامی مفاد میں نہیں خان صاحب نے تاریخ کو زندہ کر دیا ہے۔
پاکستان انسٹی ٹیوٹ آف پیس سٹڈیز نے قومی سطح پر ایک مکالمے کا آغاز کیا تو پارلیمان کی بالا دستی کو بھی موضو ع بنایا اہل سیاست کے ناقدین کا ایک بڑا اعتراض یہ تھا کہ وہ فلاں فلاں اچھے کام کر سکتے تھے" کس نے ان کا ہاتھ پکڑا تھا کہ وہ یہ نہ کریں اس مکالمے میں عوام کی بھرپور شرکت دیکھ کر یہ احساس ہوا کہ لوگ اب بھی سیاست دانوں کی طرف دیکھتے ہیں اگر وہ سنجیدگی کا مظاہرہ کر سکیں تو کوئی وجہ نہیں کہ جمہوریت جڑ نہ پکڑے سیاست دانوں کے ہاتھ میں بندوق نہیں ہوتی ان کی طاقت اخلاقی برتری ہے یا پھر عوام کی تائید اس طاقت کے اظہار کا ایک فورم پارلیمان ہے اگر پارلیمان اپنا وقار ثابت کرتا ہے۔
میں ان کے حوصلے کی داد دیتا ہوں کہ باوجود مخالفت کے، یہ پروگرام کم وبیش پانچ سال تک جاری رہااور انہوں نے مجھ سے دوبارہ اس طرح کا کوئی مطالبہ نہیں کیا تاہم، یہ بھی ایک حقیقت ہے کہ وہ یا کوئی اور چینل، اس کے بعد اس طرز کا پروگرام شروع کر نے کا حوصلہ نہیں کر سکا مذہبی پروگراموں کے ساتھ دوسرا معاملہ یہ ہوا کہ انہیں سیاسی ٹاک شوز کی طرز پر ڈیزائن کیا گیا جس طرح اہل سیاست کے اختلافات کو ابھار کر ریٹنگ لی گئی، اسی طرح مذہبی و مسلکی اختلافات کو بھی نمایاں کیا گیا جس پروگرام پر اب پیمرا کو ایکشن لینا پڑا اس میں بھی یہی ہوا حیات و ممات کا مسئلہ نیا نہیں اس پربلا مبالغہ بیسیوں کتابیں لکھی گئیں۔
بالعموم عقلی پہلے بھارتی حملے کے بعد، پاکستان نے جوابا کوئی عسکری کارروائی نہیں کی بھارت میں کوئی صاحب عقل قیادت ہوتی تو پاکستان کے صبر کو غنیمت جانتی ایسا نہیں ہوا اور بھارت نے دوسری بار حماقت کر دی پاکستان کے پاس ایک ہی راستہ تھا کہ وہ جواب دیتا پاکستان نے اس کے بعد، ایک بار پھر توجہ دلائی ہے کہ امن کو موقع دیا جائے تادم تحریر بھارت کا جواب سامنے نہیں آیا پہلے حملے پر، بحیثیت قوم ہمارا رد عمل بہت مناسب رہا کسی طبقہ زندگی میں ہیجان پیدا نہیں ہوا واقعہ یہ ہے کہ ہم نے بھارت کے مقابلے میں کہیں زیادہ سنجیدگی کا مظاہرہ کیا حکومت، فوج، میڈیا، اپوزیشن سب نے ذمہ داری دکھائی جنگ کی فضا ہو تو پہلا معرکہ اعصابی ہوتا ہے۔
