اعلی عدالتوں سے ارشد کو سزائے موت کی سزا سنائی گئی ارشد کے ماں باپ نے صلح کی بڑی کوشش کی، دیت کی رقم کی پیش کش کی، اس کی ماں روتی ہوئی معافی کی درخواست لے کر گئی، مگر مقتولین کے ورثانے صاف انکار کر دیا جنرل ضیاء ملک کے صدر تھے، ان کے نام سزائے موت کی منسوخی اور اسے عمر قید میں بدلنے کی درخواست بھیجی گئی جنرل ضیاء نے اسے مقتولین کے ورثا کی رضامندی سے منسلک کر دیا یوں یہ بیل بھی منڈھے نہ چڑھ پائی یہ سب خبریں شہر میں گونجتی رہیں آخر ارشد بڈے کو پھانسی دے دی گئی ارشد کا جنازہ شہر کی تاریخ کے چند سب سے بڑے جنازوںمیں سے ایک تھا۔
سب سے پہلا سچ تو یہ ہے کہ جناب شاہد خان آفریدی قومی ٹیم کی قیادت کے اہل ہی نہیں بلکہ سچ تو یہ ہے کہ وہ اپنی موجودہ فارم کی بنیاد پر کسی بھی اچھی ٹی ٹوئنٹی ٹیم میں شمولیت کے بھی حق دار نہیں رہے وہ سپیشلسٹ سپنر نہیں ہیں، بائولنگ میں ورائٹی نہیں، بلے بازوں کو پریشان کر کے وکٹ نہیں لے سکتے زیادہ سے زیادہ گزارے لائق سکور دے کر اوورز کا کوٹہ ختم کرا لیں اس حیثیت میں وہ صرف اس طرح کھیل سکتے ہیں کہ قابل اعتماد ہٹر کی طرح آخری اوورز میں دس پندرہ گیندوں پر پچیس تیس رنز لازمی بنا سکیں جیسا کہ ویسٹ انڈیز کے ڈیرن سیمی یا آرنلڈ کر تے ہیں۔
اس کے بعد وہ اپنے خیمے میں جاتا، گرم پانی سے منہ ہاتھ دھوتا، اپنا شاہانہ لباس پہن کر باہر آتا، نقارہ بجا کر سپاہیوں کو متوجہ کیا جاتا اور پھر سکندر کسی اونچی جگہ پر کھڑا ہو کر ان سے اپنے مخصوص انداز میں خطاب کرتا، '' مجھے معلوم ہے کہ آج کا دن کتنا سخت گزرا، ہمارے کئی ساتھی ساتھ نہیں رہے، بہت سے زخمی ہوئے، باقی تھکے ہارے ہیں، مگر میری اپنی بھی یہی حالت ہے، میرے بھی دوست بچھڑ گئے ہیں، زخم مجھے بھی آئے، تلوار چلا چلا کر بازو میرے شل ہوچکے، اہم بات مگر یہ ہے کہ ہم فتح یاب ہوچکے اس فتح سے ہمیں خوش ہونا چاہیے، یہ ہم سب کا حق بنتا ہے۔
امریکہ کے آنے سے البتہ یہ ہوا کہ پوری دنیا ہماری پشت پر آگئی، ایک سوچار ممالک کا اتحاد بن گیا یہ ہماری جنگ تھی، جس میں ہم نے امریکہ اور پوری مغربی دنیا سمیت عرب ممالک کو شامل کر لیا، ورنہ یہ بوجھ صرف ہمیں اٹھانا پڑتا امریکی بے شک یہ سمجھتے رہیں کہ یہ ان کی جنگ تھی اور انہوں نے ہمیں استعمال کیا، ورنہ حقیقت میں ہم نے انہیں استعمال کیا ہمیں اس جنگ کا ضمنی فائدہ یہ ہوا کہ پاکستان ایٹمی قوت بن گیا اس گوریلا جنگ کو محدود رکھنا ممکن نہیں تھا، جہاد کا نعرہ ایک حقیقت تھا کہ افغانستان روسی جارحیت کا شکار ہوا، جن کی مدد کرنا ہمارا شرعی اور اخلاقی فرض بھی تھا۔
مختلف حوالوں سے ان کی مخصوص رائے ہوتی، کئی بار بہت سخت اور شدید جنرل صاحب کا احترام کرنے کے باوجود ان کی فکر کے ایک بڑے حصے اورنظریات سے مجھے اختلاف تھا، جس کا اظہار ڈٹ کر کرتا مجھے لگتا کہ وہ سازشی نظریات پر زیادہ یقین رکھتے ہیں اور ہر برائی کے پیچھے خواہ مخواہ امریکہ کو ڈھونڈ نکالتے ہیں، حالانکہ کئی بار ہماری اپنی غلطیاں ہوتیں ان سے ملاقاتیں تو کم ہوئیں، مگر وہ فون پر بات کرتے رہتے، کوئی کالم اچھا لگتا توٹیکسٹ میسیج لکھ کر اپنا فیڈ بیک دیتے، آخر میں صرف گل لکھتے پہلے تو میں حیران ہوا کہ یہ کون ہیں، پھر اس نمبر پر فون کیا توپتہ چلا کہ جنرل حمید گل ہیں۔
یہاں پر یہ بتانا بہت ضروری ہے کہ ہمارے آقا اور سرداروں کے سردار آنحضرت ﷺ نے اپنی پوری زندگی میں ایک بار بھی اپنی کسی بیوی پر ہاتھ نہیں اٹھایا اسی پس منظر میں بعض اہل علم یہ کہتے ہیں کہ قرآن پاک کی ابتدائی ترویج ایک ایسے قبائلی معاشرے میں ہوئی، جہاں آپس میں لڑائی جھگڑا اورقبائلی سخت گیری عام تھی، ایسے قبائل تھے جو اپنی بچیوں کو پیدا ہوتے ہی زندہ گاڑ دیتے خواتین پر تشدد بلکہ بے رحمانہ تشدد عام تھا اور معمولی سی بات پر مرد اپنی بیویوں کا مار مار کر کچومر نکال دیتے اس آیت کے ذریعے رب تعالی نے مردوں کے وحشیانہ مار پٹائی کے اختیار کو محدود بلکہ محدود تر کیا ہے۔
انہوںنے بنگالیوں کا استحصال کیا، ان کے حقوق انہیں نہیں دیئے اور پھر بگڑے معاملات کو بر وقت درست نہیں کیا یہ سب اپنی جگہ، مگر یہ بھی اتنی ہی بڑی حقیقت ہے کہ اگر بھارت کھلی بلکہ ننگی مداخلت نہ کرتا، مکتی باہنی جیسی گوریلا تنظیمیں نہ بناتا اور پھر آخر میں پوری قوت کے ساتھ حملہ نہ کرتا تو مشرقی پاکستان یوں الگ نہ ہوتا بھارت کے ساتھ دوستی یا جنگ نہ کرنے کے معاہدے کی وکالت کرنے میں کوئی حرج نہیں، مگر یہ کہنا غلط ہے کہ بھارت ہمارا دشمن نہیں تھا اور اس نے ہمیں نقصان نہیں پہنچایا یا مشرقی پاکستان کی علیحدگی میں اس نے مجبورا اپنا حصہ ڈالا ایسا کہنا حقائق کے منافی اورغلط ہے۔
ردعمل فطری تھا، ایم کیو ایم بھی عمران خان کی شدید مخالف ہوگئی یہی سلوک انہوں نے اے این پی سے کیا، پختون قوم پرستوں کے مقابل کھڑے ہوگئے خیبر پختونخوا اور بلوچستان میں جے یو آئی کا خاصا اثرورسوخ ہے، عمران خان اور مولانا فضل الرحمان میں براہ راست ٹکرائو نہیں تھا، ان سے گریزکر سکتے تھے مگر خان کو مولانا کی سیاسی حکمت عملی اورکہہ مکرنیاں پسند نہ آئیں اور ان کے خلاف بھی علانیہ جنگ پر اتر آئے ضرب اتنی شدید لگائی کہمولانا کی چھوڑی ہوئی دونوں نشستیں جیت لیں ایک پر ان کے بھائی اور دوسری پر ان کے فرزند ارجمند کو شکست دی اس کے بعد مولانا عمران کے خلاف فتوے نہ دیں توکیا جلیبیاں بانٹیں؟
اسلامی ریاست اللہ کے قوانین کو اپنی عقل پر ترجیح دیتی ہے جو چیزیں رب ذوالجلال نے حرام کر دیں، وہ کوئی ریاست حلال نہیں کرسکتی، اسی طرح حلال چیزوں کو کوئی حرام نہیں کر سکتا اسلامی ریاست مگر صرف حلال حرام کی بحثوں میں نہیں پڑی رہتی، ایسی ریاست کا بنیادی عقیدہ ہے کہ شہریوں کی فلاح وبہبود کا ماں کی طرح خیال رکھا جائے غیر مسلموں کے حقوق کا نہ صرف تحفظ بلکہ اس معاملے میں تو اصولا ایثارکا مظاہرہ کرنا چاہیے اور مسلمان شہری اپنے کچھ حقوق کی قربانی دے کر اپنے غیرمسلم بھائیوں کا خیال رکھیں اسلامی ریاست میں کسی بھی صورت میں ظلم باقی نہیں رہ سکتا، اسلامی معاشرے کا مرکزی جز عدل اور انصاف ہے۔
ہمارے وکلا قطعی طور پر نہیں چاہتے کہ ماتحت عدلیہ کا چلن بدلے، وہ ایسے سول اور سیشن ججوں کو ناپسند کرتے اور ان کے خلاف ہڑتالیں کرتے ہیں جو میرٹ پر فیصلے کریں افتخار چودھری صاحب کی کئی باتوں سے اختلاف کیا جا سکتا ہے مگر ہم دیکھتے ہیں کہ اس ملک کے بدنام اور کرپٹ ترین طبقات، نااہل اور بے حس انتظامیہ، منافع خور تاجر، ہر ایک کو خریدنے کی قوت رکھنے والی شخصیات، طاقتور بزنس ٹائیکون اور موقع پرست سیاسی گروہ، پہاڑجیسی بلند انا رکھنے والے تجزیہ کار اور اینکر حضرات تمام اپنے اندرونی اختلافات بالائے طاق رکھ کر چودھری صاحب کی مخالفت میں اکٹھے ہو گئے ان کی یہ مخالفت ہی افتخار چودھری کو بڑا بناتی ہے۔
آج کل بیانیہ کی بحث چل نکلی دوسرا بیانیہ، تیسرا بیانیہ اور نجانے کون کون سا بیانیہ یہ بیانیہ انگریزی اصطلاح کا ترجمہ ہے، اسے تھیوری یا نظریہ کہا جاسکتا تھا، مگر بیانیہ شاید زیادہ پرکشش اور ان فیشن محسوس ہوا ہوگا اس دوسرے، تیسرے، چوتھے بیانیہ کا نچوڑ ایک دوفقروں میں یہی ہے، ''ریاست کا مذہب نہیں ہوتا اور ریاست کو غیر مذہبی ہونا چاہیے، مذہب کو ریاست پر مسلط کرنے سے ہی سماج میں فساد پیدا ہوا "یہ سیدھا سادا سیکولرازم کا ترجمہ ہی ہے جو ہمیں یہ بتاتا ہے کہ مذہب ہر فرد اور خدا کا باہمی معاملہ ہے، ریاست کا مذہب سے کوئی تعلق نہیں، وہ اپنے قوانین انسانی دانش اور تجربات کی بنیاد پر بنائے گی۔
رسول اللہ نے جان لیا کہ جب تک اس کی عصبیت باقی ہے، اس کے خلاف اقدام نہیں کیا جا سکتا اقدام کے لیے لازم ہے کہ اس وقت کا انتظار کیا جا ئے جب اس کی عصبیت ختم ہو جا ئے پھر وہ وقت آگیا غزوہ بنی مصطلق سے واپسی پر وہ اپنے صاحب ایمان بیٹے کے ہاتھوں ذلیل ہوا اس موقع پرآپ ﷺنے اپنے طرز عمل کی حکمت واضح فرمائی: عمر، کیا خیال ہے، جب تم اس کے قتل کی اجازت مانگ رہے تھے، اس وقت اگر تم اس کو قتل کرد یتے تو اس پر بہت سی ناکیں پھڑکنے لگتیں، لیکن اگر آج میں اس کے قتل کا حکم دوں تو اسے قتل تک کیا جا سکتا ہے۔
اس قوم کا ایک سال سعیء لاحاصل کی نذر ہو گیا عدالتی کمیشن بنا، اس نے فیصلہ دیا لیکن کسی نے مان کر نہ دیا یہ کوئی ماضی بعید کا قصہ نہیں فطری تقاضا یہی ہے کہ چھ سات سال کے بچے کو بھی یہ روداد یاد ہو آخر اس ملک کے میڈیا نے کتنے پاپڑ بیلے کہ اس تاریخ ساز واقعہ کا ایک ایک لمحہ نہ صرف محفوظ کیا جائے بلکہ براہ راست پوری قوم کو دکھایا بھی جائے کون کب کنٹینر پر چڑھا کون کب اترا کس نے کہاں ناشتا کیا، اس میں کیا کھایا نوجوانوں نے کپڑے کیسے پہنے اس اہتمام کے بعد اس قوم کو سب کچھ یاد ہونا چاہیے اور اگر ذرا ذرا بھی یاد ہے۔
وہ چھ نکات سے پیچھے ہٹنے پر بھی آمادہ تھے اگر اس وقت پاکستان کی قیادت جنرل یحیی خان کے بجائے کسی ہوش مند شخص کے پاس ہوتی تو اس بحران سے محفوظ رہا جا سکتا تھا جس کا نتیجہ سقوط ڈھاکہ کی صورت میں سامنے آیا اس میں شبہ نہیں کہ بعد کے ماہ وسال میںشیخ مجیب الرحمن کے اندر مو جود سیاست دان پر ایک باغی غالب آگیا رد عمل کی نفسیات اسے وہاں لے گئی کہ اس نے قومی مفاد کو پس پشت ڈال دیا ہمیں لیکن یہ تسلیم کر ناپڑے گا کہ اس باغی کو ابھارنے میں سب نے بھرپور کردار ادا کیا جن میں حکومت کے ساتھ مغربی پاکستان کے اکثر سیاست دان بھی شریک تھے۔
جنہوں نے جون 1988ء میں محترم مجیب الرحمان شامی اور سراج منیر مرحوم کی موجودگی میں، زائچہ بنا کر یہ بتایا تھا کہ 17 اگست 1988ء کے بعد ضیاالحق دکھائی نہیں دے رہے انہی صاحب نے 16 اگست 1988ء کو رات گیارہ بجے قریشی صاحب کو فون کیا" اور ان سے یہ کہا کہ وہ کسی طرح ضیاالحق صاحب کو اس پر آمادہ کریں کہ وہ صبح بہاول پور نہ جائیں قریشی صاحب رات دیر تک ایوان صدر فون کر نے کی کوشش کرتے رہے مگر ان کی صدر صاحب سے بات نہ ہو سکی ہونی ہو کر رہی اس کتاب میں اس طرح کے دلچسپ واقعات بھی ملتے ہیں جو تاریخ کی ما بعدالطبیعاتی پہلو کو بیان کر رہے ہیں۔
ریاست پاکستان نے نہ صرف اپنے کردارسے صرف نظر کیا بلکہ 1979ء میں ان کو اپنے مقاصد کے لیے استعمال کیا ان کے کردار کی تشکیل نو کی دینی مدارس اصلا اس کام کے لیے بنے نہیں تھے، ریاست نے انہیں جس کام پر لگا دیا نتیجہ یہ نکلا کہ ان کا ایک نیا کردار سامنے آیا بعد از خرابیٔ بسیار ریاست کو اپنی غلطی کا احساس ہوا اب وہ چاہتی ہے کہ مدارس اپنے اصل کردار کی طرف لوٹ جائیں وہ مگرنہیں جانتی کہ یہ کیسے ہوگا مدارس کو یہ پریشانی لاحق ہے کہ واپسی کے اس سفرمیں کہیں ان کا وجود تحلیل ہی نہ ہو جائے یوں بقا کے فطرتی داعیے کے تحت وہ مزاحمت پر آ مادہ ہیں۔
2018ء میں ایک ایسی اسمبلی کچھ حلقوں کی خواہش ہے جس میں کوئی اتنا منہ زور نہ ہو کہ قابو میں نہ آ سکے عمران خان اپنے شخصی رجحانات کے باعث کبھی کسی ایسے نظام کا حصہ نہیں بن سکتے جس میں انہیں ڈکٹیشن لینا پڑے؛ تاہم یہ ضروری ہے کہ وہ نظام کا حصہ رہیں تاکہ نظام کے لیے پریشانی نہ بنیں لیکن مطلق اقتدار ان کے حوالے کر دیا جائے، لوگ اس کے لیے بھی تیار نہیں عدالت کے اس فیصلے میں عمران خان کی مکمل بریت کا اعلان نہیں ہوا اگر پارٹی فنڈنگ کے معاملے میں الیکشن کمیشن کا فیصلہ ان کے خلاف آ گیا تو ان کی نااہلی کا ایک بار پھر امکان پیدا ہو جائے گا۔
5 ہم کسی قانون سے اختلاف کا حق رکھتے ہیں لیکن کثرت رائے کی بنیادپربننے والاقانون اس وقت تک نافذ العمل ہوگا جب تک کہ اجتماعی بصیرت اس میں ترمیم کا فیصلہ نہ کر لے 6 آزادیٔ رائے ایک ایسی بنیادی قدر ہے جس پر کوئی فرد، گروہ یا ریاست پابندی نہیں لگا سکتی ریاست کی ذمہ داری ہے کہ اگر کوئی فرد یا گروہ اپنی حد سے تجاوز کرتے ہوئے، کسی کے اس حق کو دبانے کی کوشش کرے تو وہ اس کے خلاف اقدام کرے "حد سے تجاوز" کا تعین فطری، قانونی اور سماجی مسلمات کی بنیاد ہوگا میرے خیال میں، یہ مشکل ہوگا کہ کوئی مذہبی یا لبرل آدمی ان نکات سے اختلاف کر ے اگر ایسا ہے۔
میں بھی ارباب بست و کشاد سے یہی درخواست کروں گا کہ وہ قوم کی اذیت کے لمحات کو کم کریں اوراز رہ کرم: نوازشریف کا بیانیہ آج قومی سیاست کا ایک ہی بیانیہ ہے:نوازشریف کا بیانیہ اس کے سوا جو کچھ ہے، گروہی مفادات ہیں یا شخصی اقتدار کی بے لگام خواہش مثال کے طور پر شہباز شریف مکتب فکر اس کے سوا کیا ہے کہ اقتدار کے اصل مراکز کے ساتھ مفاہمت کی کوئی صورت پیدا ہو جا ئے انہیں باور کرا دیا جا ئے کہ اقتدار کے کھیل میں، وہ ان کے حلیف ہیں، حریف نہیں وہ تو حکومت میں اپنا حصہ بقدر جثہ چاہتے ہیں، کلی اقتدار نہیں حصہ بھی وہی ہے جو پہلے سے متعین ہے۔
اس سے جو معاشی اور اخلاقی بحران پیدا ہوتا، اس کی سنگینی سود اور غلامی سے پیدا ہونے والی خرابی کی نسبت کہیں زیادہ ہوتی معاشرہ عدم استحکام سے دوچار ہو جاتا مثال کے طور پر لونڈیوں کو آزاد کر دیا جاتا تو ان کے پاس روزگار کے لیے اس کے سوا کوئی راستہ نہ ہوتا کہ وہ قحبہ خانے آباد کر تیں یوں اسلام نے اسے گوارا کیا اور تدریجا اس کا خاتمہ کیا اس کی جڑیں اتنی گہری تھیں کہ خلافت راشدہ کے بعد بھی لونڈیوں کا ادارہ قائم رہا خلفا کے حرم عباسی عہد تک کنیزوں سے آباد رہے عباسی دور کے فقہی لٹریچر کو پڑھیے تولونڈیوں کے ساتھ تعلقات، فقہ کا ایک معرکہ آرا مو ضوع ہے۔
(شوری) گویا مسلمانوں کے مشورے کے بغیر نظم اجتماعی کا قیام اتنا بڑا انحراف تھا کہ سیدنا حسین ؓ نے ا س کے خلاف قیام کو ضروری سمجھا میں اس سے یہ اخذکرتا ہوں کہ جہاں مسلمانوں کا سیاسی نظم قائم ہو"اس کے خلاف اقدام نہیں کر نا چاہیے اگر شکایت ہو تو نصیحت کا رویہ اختیار کر ناچاہیے سیدنا حسین ؓ نے زندگی کے آخری بیس سال ایک ایسے دور میں گزارے"جس سے انہیں شدید اختلاف تھا" لیکن اس کے باوجود"انہوں نے اس حکومت یا نظام کے خلاف کوئی عملی قدم نہیں اٹھایا انہوں نے اپنے والد گرامی کے طرز عمل سے بھی یہی استنباط کیا کہ ہمیں ہر حال میں نظم اجتماعی کا خیر خواہ بن کر رہنا چاہیے۔
اس کی تدوین میں ملک کے ممتاز سیاست دانوں، علما، اہل دانش و صحافت اور سماجی مصلحین نے حصہ لیا یہ میثاق اہل سیاست کے لیے تجویز کرتا ہے کہ ایک روادار معاشرے کے قیام کو سیاسی جماعتیں اپنے منشور کا حصہ بنائیں سماجی سطح پر اپنے کارکنوں کو تلقین کریں کہ وہ سیاسی اختلاف کو دشمنی میں تبدیل نہ ہونے دیں سماج میں انتہا پسندی کے رجحانات کی ہر سطح پر مخالفت کریں اور ڈائیلاگ فورم کا اجلاس اہل سیاست کو ان کی انہی ذمہ داریوں کی یاد دہانی کے لیے منعقد ہوا ملک کی تمام اہم سیاسی جماعتوں کے نمائندوں نے اس عہد کی تجدید کی کہ وہ سماج میں پائیدار امن کے لیے اپنا کردار ادا کریں گے۔
یہ ماہر نفسیات کچھ وظائف و اورادکی تلقین کرتا یوں مذہب سے ایک تعلق قائم ہو جاتا مریض اسے روحانی علاج سمجھ کر قبول کر لیتا اوربعض اچھی عادات وعبادات اس کے معمولات کا حصہ بن جاتیں سماج نے خانقاہ کی اہمیت کو محسوس کیا اورمدرسے کی طرح اسے اپنے وسائل سے زندہ رکھا بستی بستی درگاہیں اور خانقاہیں آباد ہونے لگیں لوگ محبت اور عقیدت کے پھول ہی نہیں، پیسے بھی نچھاور کرنے لگے یوں اربوں روپے کی ایک معیشت وجود میں آگئی یہاں بھی وہی کچھ ہوا جو مدرسے کے ساتھ ہوا انٹرسٹ گروپ بنے خانقاہوں پر قبضے ہونے لگے مرید بھی گروہ در گروہ بکنے لگے اب یہاں وہ مجاور آگئے، جن کا روحانیت سے کوئی تعلق تھا۔
