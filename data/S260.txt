شریف برادران کی ایسی شہرت کبھی نہیں رہی ۳ چوہدری نثار علی خان صاحب نے کابینہ کے آخری اجلاس میں، نوازشریف صاحب سے اپنی ناراضی کی وجوہات بیان کیں ان میں ایک وجہ یہ تھی کہ عمران خان اور طاہر القادری صاحب نے دھرنے کے موقع پر، جب وعدے کی خلاف ورزی کی اور لوگ ریڈ ایریا میں داخل ہوگئے تو چوہدری صاحب نے ان کے خلاف طاقت استعمال کرنا چاہی مگر نوازشریف صاحب نے انہیں اس سے روک دیا گویا نوازشریف اس کے حق میں نہیں تھے کہ مظاہرین کے خلاف جبر کا معاملہ کیا جائے اگرہم کسی اخلاقی سبب کو قبول نہ کریں اور محض سیاسی حوالے سے دیکھیں تواس رویے کی وجہ سمجھ میں آ سکتی ہے اگر اس موقع پر تصادم ہوتا اورکچھ لوگوں کی جان چلی جاتی تو حکومت کاباقی رہنا مشکل ہوجاتا جب میڈیا اور عدلیہ آزاد ہوں، جب مخالف سیاسی قوتیں پوری طرح متحرک ہوں اور آپ کی ایک حرکت جان لیوا ہو سکتی ہو توکوئی حکومت یہ نہیں چاہتی کہ وہ تصادم کو آواز دے نوازشریف نے بھی اسی وجہ سے تصادم سے گریز کیا یہ بات ناقابل فہم ہے کہ اسلام آباد میں تصادم سے گریز کیا جائے اور لاہور میں بغیر وجہ کے لوگوں پر گولی چلادی جا ئے ۴ میں ذاتی مشاہدات کی بنیاد پر یہ جانتا ہوں کہ گزشتہ چار سال میں اسلام آباد اور پنجاب پولیس پرشدید حوصلہ شکنی کی کیفیت طاری رہی ان کو شکایت ہے کہ ان چار برسوں میں پولیس کے جوانوں کوہاتھ پاؤں باندھ کرمشتعل مظاہرین کے سامنے چھوڑ دیا جا تا تھا۔
