" اس نے اس حوالے سے ایک واقعہ بھی بیان کیا کہ چیریٹی تنظیم کا ایک کارکن اپنے علاقے کے کروڑ پتی کے پاس گیا اس سے چیریٹی مانگی تو اس نے انکار کر دیا اس نے کروڑ پتی سے کہا کہ آپ اپنے لان کی مٹی سے بھرا ایک چھوٹا پیکٹ ہی دے دیں وہ امیر آدمی حیران ہوا مالی کو بلا کر اس نے کہا کہ انہیں مٹی دے دو کچھ عرصے کے بعد وہ امدادی کارکن دوبارہ اسی کروڑ پتی کے پاس گیا اس بار اس نے کچھ کہے بغیر چیک کاٹ کر دے دیا بعد میں بزنس مین نے چیریٹی ورکر سے پوچھا کہ تم نے وہ مٹی کیوں مانگی تھی‘ اس کا کیا استعمال کیا؟
وہ بعد میں غلط ہی ثابت ہوئی اور مجھے خوشی ہے کہ میں نے کسی نصیحت پر عمل نہیں کیا مجھے نصیحت کی گئی تھی کہ میں جم کر توجہ سے کچھ کام کروں جو میں نے کبھی نہیں کیا مجھے کہا گیا کہ میں تاخیر سے بچوں اور میں نے 'بلیک سوان' شائع کرنے کیلئے بیس سال انتظار کیا اور وہ تیس لاکھ کی تعداد میں فروخت ہوئی مجھے کہا گیا کہ میں نیویارک ٹائمز اور وال سٹریٹ جرنل کے خلاف کچھ نہ کہوں جبکہ میں جتنی ان کی بے عزتی کرتا گیا اتنا ہی ان کا رویہ میرے ساتھ بہتر ہوتا گیا اگر مجھے ایک زندگی اور ملے تو میں اس سے بڑھ کر ہٹ دھرمی کروں گا۔
یہ ایسی بات تھی جو تاریخی اعتبار سے درست نہیں ڈاکٹر صفدر محمود نے دلائل کے ساتھ اس کا جواب لکھا، رائیٹ ونگ کے کئی اور لکھنے والوں نے بھی حامد میر کے مقدمے کو غلط ثابت کیا دوسری طرف علامہ اقبال ؒکے حوالے سے کچھ عرصہ پہلے لکھا گیا کہ انہوں نے جلیانوالہ باغ سانحے کی مذمت نہیں کی تھی، میر صاحب نے پوری قوت سے اس کا جواب دیا، رائیٹ ونگ والے ا س جرات کے ساتھ اقبالؒ کے دفاع پر حامد میر کے ممنون ہوئے مقصد یہ کہنا تھا کہ مختلف ایشوز پر ان کی مختلف آرا تھیں، جن سے اتفاق بھی کیا جا سکتا تھا، اختلاف بھی ان پر حملہ البتہ صریحا ظلم اور زیادتی ہے۔
اگلے روز ایک گروپ میں چیٹ ہورہی تھی، انگلینڈ میں مقیم ایک دوست کہنے لگے کہ مغرب میں یہ روایت ہے کہ میں اپنی بیوی تک کو موٹاپے کے حوالے سے کوئی غیر محتاط جملہ نہیں کہہ سکتا، نہیں کہتا کہنے لگے کہ ان کی اہلیہ نومسلم ہیں، انہوں نے پاکستانی فیملیز سے ملنا اس لئے چھوڑ دیا ہے کہ ان کے بقول یہ عورتیں مجھ سے وہ سوال پوچھتی ہیں جو میری ماں نے کبھی نہیں پوچھے وجہ یہی ہے کہ ہمیں ایک دوسرے کی نجی زندگی کا احترام کرنا سکھایا ہی نہیں گیا، ہم دوسرے کو کچھ سپیس دینے کے قائل ہی نہیں اس ایک عادت کو اپنا لینے سے اگرچہ ہمارے کئی سماجی مسائل ختم ہوسکتے ہیں۔
انقلابی ایجنڈا رکھنے والی تنظیمیں ہوں، شدت پسند گروہ ہوں یا مسلح عسکریت پسند ... ان سب کا بنیادی ہدف موجودہ نظام ہی رہا جب بھی کہیں کسی مظلوم کے ساتھ زیادتی ہو، مقامی انتظامیہ کی نااہلی اور بے حسی آشکار ہو، تو خواہ وہ عدالت ہو یا سیاسی جماعتیں یا اس المیے پر صف ماتم بچھانے والے تجزیہ کار اور ٹی وی اینکرز... ہر ایک کی زبان پر ایک ہی فقرہ آتا ہے کہ اس گلے سڑے نظام کو بدلنا ہوگا اپنی اٹھارہ انیس برس کی صحافت میں سینکڑوں بار یہ جملہ پڑھا اور سنا ان تمام حلقوں سے معذرت کے بعد یہ سادہ سا سوال اٹھانے کو جی چاہ رہا ہے کہ موجودہ نظام کس طرح بدلے گا؟
مسلم لیگ ن کو لاہور میں محسن لطیف کی شکست کا بھی تجزیہ کرنا چاہیے کہ کہیں ان کے لئے انتخابی مہم چلانے میں کوتاہی تو نہیں برتی گئی یا انہیں اندرونی اختلافات کی بنا پر تو نہیں ہروایا گیا اوکاڑہ کے انتخاب میں تحریک انصاف کا تضاد ملاحظہ فرمائیں کہ ان کے ایم پی اے اور مقامی تنظیم نے پارٹی کے امیدوار کو سپورٹ کرنے کے بجائے آزاد امیدوار کی حمایت کی عمران خان وہاں اپنے ا میدوار کی سپورٹ کے لئے جلسہ کرنے گئے اورتقریر میں اس ایم پی اے کا نام لے کر کہا کہ چوبیس گھنٹے کے اندر تم پارٹی نشان پر الیکشن لڑنے والے اشرف سوہنا کی حمایت کرو، ورنہ پارٹی سے نکال دوں گا۔
چہرے سپاٹ دیکھ کر حیرت ہوئی، معلوم ہوا کہ ایم اے ماس کمیونیشن کے طلبہ انتظار حسین سے بالکل ہی واقف نہیں لاہور کی ایک مشہور خواتین یونیورسٹی کی بڑی لائق فائق بچی جو پوزیشن لیا کرتی تھی، ایک بار ہمارے اخبارمیں انٹرن شپ کرنے آئی اسے ایک بار باتوں باتوں میں مشورہ دیا کہ اچھا لکھنا چاہتی ہو تو اردو کے اچھے لکھاریوں کو پڑھو منٹو، بیدی، کرشن چندر، اشفاق احمد، غلام عباس وغیرہ کے نام لئے ان میں غلام عباس خوش نصیب نکلے کہ ان کا کوئی افسانہ نصاب میں شامل ہونے کی وجہ سے ان کا نام پہچان لیا گیا، ورنہ اس عفیفہ نے باقی بزرگواروں کے بارے میں صاف صاف پوچھ ڈالا کہ یہ حضرات ہیں۔
اس شیڈول میںایک کڑا دن ایسا بھی گزرا جب رات ایک بجے سونے کے صرف دو گھنٹوں بعد اٹھ کر پاکستان بمقابلہ ویسٹ انڈیز میچ بھی دیکھنا پڑا ستم بالائے ستم یہ کہ نیند سے بوجھل آنکھوں کے ساتھ ایک رنز پر چار وکٹیں گرنے کا ہولناک منظر بھی دیکھنا پڑا خیر یہ سب کچھ جھیلنا پڑا، مگرسچائی تو یہ ہے کہ مردان کی اس یونیورسٹی میںاچھوتے اور شاندار تجربے سے بھی گزرا شیراز پراچہ پرانے صحافی ہیں، برسوں پہلے وہ پاکستان سے باہر چلے گئے، بی بی سی سے وابستہ رہے، سنٹرل ایشین ریاستوں میں رہے، ایک ایرانی ٹی وی کی بانی ٹیم میں رہے، آج کل عبدالولی خان یونیورسٹی مردان کے ماس کمیونی کیشن ڈیپارٹمنٹ سے وابستہ ہیں۔
ان کی کوئی متعین تعریف تو شاید نہ مل سکے، مگر ہمارے دانشور اور تجزیہ کار جس انداز میں ان اصطلاحات کا ذکر کرتے اور بحث کرتے ہیں، اس اعتبار سے سکیورٹی سٹیٹ سے مراد ایسا ملک یا ریاست ہے، جہاں مختلف وجوہ کی بنا پر سکیورٹی ایشوز دوسرے معاملات پر غالب آجائیں، جہاں فوج یا ملٹری اسٹیبلشمنٹ اصل طاقت بن جائے، اس ملک کی داخلی اور خارجہ پالیسیاں سکیورٹی ایشوز کو سامنے رکھ کر بنائی جائیں، عام شہریوں کی فلاح وبہبود، قومی بجٹ میں سوشل سیکٹر کے لئے مختص رقم کی حیثیت ثانوی ہو، ملکی دفاع اور سکیورٹی ایجنڈے کو ترجیح حاصل ہو ویلفیئر سٹیٹ میں اس کے برعکس شہریوں کی فلاح وبہبود بنیادی اور اولین ترجیح ہوتی ہے۔
"جنوبی ایشیا میں کام کرکے جانے والی ایک معروف امریکی صحافی نے دل گرفتگی سے تبصرہ کیا، '' آج امریکہ میں جمہوریت ختم ہوگئی "امریکہ کے بعض شہروں میں ٹرمپ کے خلاف مظاہرے بھی ہوئے نو مور ٹرمپ، وی ڈونٹ نیڈ ٹرمپ(ہمیں ٹرمپ نہیں چاہیے)کے نعرے لگاتے مظاہرین سڑکوں پر آگئے بی بی سی کی ایک رپورٹ کے مطابق الیکشن کا نتیجہ آنے کے بعد کینیڈا امیگریشن کی معلومات دینے والی ویب سائیٹ پر امریکیوں کا رش اس قدر بڑھ گیا کہ ویب سائٹ کریش ہوگئی، یعنی امریکیوں کی اچھی خاصی تعداد اس قدر مایوس ہوگئی کہ اس نے کینیڈا امیگریشن کرانے کے بارے میں سوچنا شروع کر دیا امریکہ میں مسلمانوں کی تنظیموں میں شدید مایوسی پھیلی ہوئی ہے۔
حرکت الجہاد الاسلامی، حرکت المجاہدین اور پھر ان دونوں کے ادغام سے بننے والی حرکت الانصار ہو، کشمیریوں کی سب سے پرانی جہادی تنظیم حزب المجاہدین، اس سے پھوٹنے والی البدر، سلفی جنگجوئوں پر مشتمل لشکر طیبہ یا نائن الیون سے سال ڈیڑھ پہلے بننے والے جیش محمد... یہ سب جہادی تنظیمیں مقبوضہ کشمیر کی مسلح جدوجہد میں مختلف مراحل کے دوران شامل کی جاتی رہیں یہ سب کچھ ہوتے رہنے دیا گیا، کسی نے انہیں روکنے کی کوشش نہیں کی یہ نہیں سوچا کہ ابھی جہاد افغانستان والا پنڈورا باکس تو بند نہیں ہوسکا، ایک اور پنڈورا باکس کھول رہے ہیں، اس قدر پھیلے ہوئے سامان کو کون سمیٹے گایعنی ان گنت جہادیوں کو بعد میں کون سنبھالے گا؟
بھارتی گولوں، میزائل، بمباری یا خدانخواستہ کسی نیوکلیئر حملے کی صورت میں ہر پاکستانی ایک ہی انداز میں نشانہ پر ہوگا دس پندرہ برسوں سے پیپلز ٹو پیپلز کانٹیکٹ (عوام کے باہمی رابطے)کی بات ہوتی رہی، ثقافتی وفود کے تبادلے، دونوں اطراف کے شاعروں، ادیبوں، صحافیوں کے گروپ آتے جاتے رہے، تعلق خوشگوار بنانے، دوستی کے گیت گائے جاتے رہے بوڑھا بھارتی صحافی کلدیپ نائر اپنے دیگر ساتھیوں سمیت واہگہ بارڈر پر موم بتیاں جلاتا، ادھر ان کے فکری ہم نوا گلدستے، موم بتیاں لئے پہنچتے رہے سب بے سود اور رائیگاں ثابت ہوا اس وقت ہم جیسے گستاخ یہ کہتے تھے کہ اس سب کچھ کا کوئی فائدہ نہیں، یہ مصنوعی حربے ہیں، پاک بھارت تعلقات ٹھیک کرنے ہیں۔
تقریر کچھ پڑھنے کا نہیں، کہنے کا نام ہے؛ تاہم اہم فورمز پر یہ اہتمام کیا جاتا ہے کہ کوئی ایسا لفظ منہ سے نہ نکلے جس کا دفاع مشکل ہو جائے اس لیے روایت یہی ہے کہ لکھی ہوئی عبارت پڑھ دی جائے عمران خان نے براہ راست ہم کلام ہو کر، جہاں اس کمزوری کو چھپایا، وہاں تقریر کی روح کے مطابق، زیادہ موثر گفتگو کی انہوں نے اچھی تیاری کی اور یوں ان کے کسی جملے پر گرفت کرنا ناقدین کے لیے مشکل ہو گیا اس اعتراف کے باوصف، یہ کہنے کے لیے بڑا حوصلہ چاہیے کہ اس باب میں حرف آخر کہہ دیا گیا یا "پہلی بار" یہ مقدمہ اس انداز میں پیش کیا گیا ہے۔
میرا احساس ہے کہ ہمارے ہاں مذہب کے مروجہ تصورات سے دو نتائج نکلے ایک یہ کہ ہم نے روایتی مذہبی اداروں کو ان کے اصل کردار سے ہٹاکر انہیں اپنے غیر مذہبی مقاصدکے لیے استعمال کیا مثال کے طور پر 1857ء کے بعد ہمارے ہاںدینی مدرسہ مسلم سماج کی مذہبی ضرورت کے لیے وجود میں آیا ہم نے مذہب کے نام پر سیاسی جماعت بنائی اور اس مدرسے کو سیاسی جماعت کے دفتر میں بدل دیا ہم نے اسے حلقہ انتخاب کے متبادل کے طور پر دیکھا یہی سلوک ہم نے مسجد کے ساتھ کیا اس کام کے لیے ہم نے اقبال کے اس مصرعے سے خوب مدد لی کہ "جدا ہو دیں سیاست سے تو رہ جاتی ہے۔
سب جانتے ہیں کہ 2014ء ہی میں انہیں اقتدار سے الگ کر نے کی سازش کی گئی یہ اتنا زور دار حملہ تھا کہ وہ سخت جان نہ ہوتے تو سہہ نہ سکتے یہ سلسلہ یہاں رکا نہیں، ایک ناکام کوشش کے بعد دوسری اور تیسری کوشش ہوئی عوامی محاذ پر ناکامی ہوئی تو دوسرے محاذکھول دیے گئے ان کے ہاتھ پاؤں باندھ کر انہیں حوادث کے آگ میں پھینک دیا گیا آج نوازشریف کے بارے میں کوئی رائے قائم کرتے وقت، اس سب کچھ کو فراموش کر دینا، انصاف نہیں نوازشریف کا بیانیہ اس پس نظر کونظر انداز کر کے نہیں سمجھا جا سکتا ان کاذاتی دکھ اپنی جگہ، مگر ان کے بیانیے کی صحت اس سے ماورا ہے۔
بجائے ایسے عناصر کو خوش رکھنے کے، جو اشتعال پھیلاتے ہیں، زیادہ مناسب یہ ہے کہ معاشرے میں اعتدال اور امن کے رویے فروغ پائیں یہ لوگ اپنے کاروباری ضروریات کے لیے بڑے بڑے تعلیمی ادارے تو قائم کر لیتے ہیں مگر سماجی تبدیلی کا تصور ان کو سمجھ نہیں آ سکا اس ماحول میں یہ گمان کرنا مشکل ہے کہ حکومتی اور سماجی ادارے پیغام پاکستان جیسی دستاویز کی ضرورت کو سمجھیں گے اور اسے سماج کے رگ و پے میں اتارنے کی کوشش کریں گے؛ تاہم جو اس کی اہمیت کو جانتا ہے، اس کی ذمہ داری ہے کہ اپنے دائرہ کار کی سطح پر اس کے لیے متحرک ہو کیا معلوم کب لوگوں کے دل بدل جائیں؟
پہلے مرحلے میں وزارت خارجہ کو چاہیے کہ وہ اراکین پارلیمنٹ کو اس مسئلے پر بریفنگ دے اس کے ساتھ سیاسیات اور خارجہ امور کے ماہرین کے ساتھ بھی ان اراکین کی نشستوں کا اہتمام ہو دوسرے مرحلے میں حکومت ایک پالیسی ڈرافٹ قومی اسمبلی میں پیش کرے اور اس پر آزادانہ بحث ہو حکومت کے پاس یہ ایک اچھا موقع ہے کہ وہ پارلیمنٹ کی بالا دستی کو یقینی بنائے میرے نزدیک اس پالیسی میں چند امور طے کرنا لازم ہیں:1 پاکستان، افغانستان کے اندرونی معاملات سے خود کو الگ کرے افغانستان میں آنے والی تبدیلیوں سے اپنے آپ کو غیر متعلق کرتے ہوئے اس الزام کو پوری طرح دھو دینا چاہیے کہ پاکستان وہاں مداخلت کر رہا ہے۔
