نرم دل تو وہ شروع سے ہے، معلوم ہواکہ کچھ گھر کے بڑے ایثار کے موضوع پر لیکچر دیتے رہتے ہیں، کلاس ٹیچر بھی یہی سمجھاتی ہیں، اس لئے فراغ دلی کی یہ کیفیت پیدا ہوگئی پتہ چلا کہ اس کا ایک دوست ہارون بھی ایسی ہی صفت کا مالک ہے، وہ اپنا لنچ باکس عرصم کے ساتھ شیئر کرتا رہا، پراٹھا بنوا کر لاتا تو آدھا خود کھاتا اور آدھا اسے کھلاتا بڑا اچھا لگا یہ وہ خیر کا عنصر ہے، جس کے بیج ہمیں اپنے بچوں میں ڈالنے چاہئیں اس کی فصل برسوں بعد مگر بھرپور ملتی ہے۔
ہم قانون کے طالب علم تھے، مگر حرام ہے کہ کبھی کسی قانون کی کتاب کو ہاتھ لگایا ہو، فکشن، شاعری، مزاح، تراجم ہی پڑھتے رہتے کسی روز ہمت کر کے انگریزی ناول اٹھا لیتے، اسے پڑھنے کا اپنا مزا تھا، مگر وہ کم بخت تین چار دن لے جاتا، اردو کی کتابیں تو ایک ہی نشست میں پڑھی جاتیں بھوک ستاتی تو اٹھ کر قریب ہی واقع ہوٹلوں کا رخ کرتے آج کل کا معلوم نہیں، ان دنوں وہاں کئی ہوٹل تھے، جہاں پر دو گرماگرم سموسوں کی پلیٹ، پودینے کی چٹنی سمیت دس روپے میں مل جاتی تھی۔
مجموعی طور پر اس کا بھرپور خیرمقدم کیا گیا میں نے طلبہ تنظیموں کے خلاف دو تین کالم لکھ مارے، ایک روز ایک قابل احترام سینئر کا فون آیا، ہلکی پھلکی گفتگو کے دوران انہوں نے تبصرہ کرتے ہوئے کہا: ''آپ جو مقدمہ لڑ رہے ہیں، وہ اگرچہ درست ہے، مگر اس میں آپ تنہا ہی ہیں" اس بات کا اندازہ مجھے ہو چکا تھا، میرے پاس اس کے سوا کوئی اور جواب نہ تھا کہ ہم جسے درست سمجھتے ہیں، پورے توازن اور انصاف کے ساتھ وہی بات کہنے کے مکلف ہی ہیں، نتائج قدرت کے ہاتھ میں ہیں۔
یہ بے رحم حقیقت پسند ہوتے ہیں یا پھر شائد ان کا حقیقت پسندی سے دور کا تعلق بھی نہیں ہوتا، ... وجہ جو بھی ہو، سسٹم میں یہ فٹ نہیں ہوتے، ہمارے جیسے معاشروں میں انہیں نکال باہر کیا جاتا ہے، مغربی معاشروں نے اپنے تجربات سے اتنا سیکھ لیا ہے کہ وہ انہیں کارنر میں تو دھکیل دیتے ہیں، مگر ان کی موجودگی برداشت کر لی جاتی ہے، شائدا س لئے کہ ہر معاشرے پر ایسے ادوار آتے ہیں، جب طے شدہ پیمانے توڑنے اور قائم شدہ بیرئر ہٹانے کے لئے ایسے اہل دانش کی ضرورت پڑتی ہے۔
اپنے زور سے انہوں نے وقار یونس کو قومی ٹیم میں کھلا لیا، عاقب جاوید کو ایک بھی فرسٹ کلاس میچ کھیلے بغیر موقع دے دیا، انضمام الحق جیسا ٹیلنٹ ملتان میں رل کر ضائع ہو جاتا، اگر عمران اسے نہ دیکھ لیتے وسیم اکرم خوش قسمت تھے کہ خان محمد نے ٹیلنٹ ہنٹ کیمپ لگایا اور مزنگ لاہور کے اس نوجوان کو تلاش کر لیا اس کے بعد کتنے ہی غیرمعمولی کھلاڑی ضائع ہو گئے سعید اجمل کو اس وقت موقع دیا گیا، جب وہ کرکٹ چھوڑ کر اپنی کپڑوں کی دکان پر بیٹھنے کا فیصلہ کرنے والے تھے۔
اگلے روز ایک محترم دوست نے لکھا کہ ان دھرنوں کی کھل کر مخالفت ہونی چاہیے، جو لوگ انہیں غیر آئینی سمجھتے ہیں، وہ اگرمگر کے بغیر یہ بات کہیں کہ اس وقت اصل بحث آئینی اور غیر آئینی اقدامات کی ہے، جس میں غیر آئینی طریقہ کار اپنانے والوں کی کھلی مخالفت کی جائے یہ بات اپنی جگہ درست ہے، مگر بحث صرف آئینی اور غیر آئینی کی نہیں رہی بات بہت آگے نکل گئی مجھے نہیں معلوم کہ دھرنے کے پیچھے کیا مقاصد تھے، کسی کا سکرپٹ تھا یا نہیں اور امپائر کی انگلی سے کیا مراد ہے؟
ویسے ہماری نئے ذائقے اور نئی ڈشز تجربے کرنے کی عادت ہر جگہ کام نہ آئی قدونہ وہاں کا مشہور شہر ہے، وہاں کیمپ کے دوران مقامی گورنر نے عشائیہ دیا مہمانوں کے اعزاز میںمسلم بکرا روسٹ کیا گیا ہم خوشی خوشی اس کی جانب لپکے، پاس رکھی چھری اٹھا کرایک ٹکڑا کاٹنے کی کوشش کی تو ناکام رہے کانٹا اٹھا کر گھونپنا چاہا تو معلوم ہوا کہ تیز نوک والا کانٹا داخل بھی نہیں ہو پا رہا مشکل سے چھوٹا سا ٹکڑا کاٹا تو وہ چبایا نہ جائے، اندازہ ہوا کہ یہ لوگ شاید گوشت کو سخت رکھتے ہیں۔
اگلے روز معروف سینئر شاعرہ زہرہ نگاہ کی کہی ہوئی ایک خوبصورت بات پڑھی زہرہ آپا کہتی ہیں: موسیقی کے بعض بڑے گویے جیسے فیاض خان صاحب جب مرثیہ پڑھتے تو راگوں کو کسی قدر بگاڑ دیتے کہ راگ کہیں مرثیے پرحاوی نہ ہو جائیں، توجہ راگوں کی خوبصورتی کے بجائے کلام کی طرف جائے بات شاعری کی ہو رہی تھی، نثر والا جملہ معترضہ بیچ میں آ گیا شاعروں کو ایک بڑا ایڈوانٹیج حاصل ہے کہ ایک یا دو مصرعے جو سحر پھونک سکتے ہیں، نثر کو اس کے لئے کہیں زیادہ محنت اور جگہ کی ضرورت پڑتی ہے۔
سب سے پہلے تو یہ واضح کرنا ہوگا کہ جرم خواہ جو بھی ہو، باقاعدہ عدالتی یا قانونی کارروائی کے بغیر سزا سنانے کا حق کسی کو نہیں قانون خداوندی تو یہی ہے کہ ہر معاملے میں مکمل انصاف سے کام لیا جائے، دنیا کے کسی بھی قانون میں مدعی کو منصف اور پھر جلاد بننے کا حق حاصل نہیں قانون ہاتھ میں لینے سے مسائل بڑھتے ہیں، کم نہیں ہوتے دوسرا ہمیں دنیا کو یہ بتانا ہوگا کہ آج کی مغربی تہذیب میں الہامی روایت کی اہمیت اور تقدیس باقی نہیں رہی، مگراسلامی تہذیب کا یہ بنیادی جز ہے۔
عمران کو اپنا ایجنڈا متعین کرنا اور سیاسی ٹمپریچر زیادہ بڑھانے سے گریز کرنا ہوگا دوسری طرف حکومت کو چاہیے کہ وہ کسی سمجھوتے کی سنجیدہ کوشش کرے ابھی معاملات ہاتھ سے نہیں نکلے تیرہ اگست کو ڈیڈ لائن سمجھنا ہوگا اس سے پہلے ہی معاملات طے پا جانے چاہئیں اگر لانگ مارچ کا پہیہ چل پڑا تو پھر اسے روکنا شائد عمران خان کے لئے بھی ممکن نہ ہو آپریشن ضرب احتساب! ہمارے بیشتر لکھنے والوں اور ٹی وی اینکر حضرات کا مسئلہ یہ ہے کہ اب عام آدمی سے ان کا تعلق اس طرح جڑا ہوا نہیں ہے۔
انہوں نے کہا تھا کہ روس پہلے چاند پر پہنچے گا، ایسا نہیں ہوا اور امریکی خلاباز پہلے چاند کو تسخیر کرنے میں کامیاب رہے اسی طرح جین ڈکسن نے ساٹھ کے عشرے میں تیسری عالمی جنگ کی پیش گوئی کی تھی، وہ غلط نکلی ان کے اور بھی کئی اندازے درست ثابت نہ ہوئے اپنے پچھلے دونوں کالموں(یکم جون، چار جون) میں انجانی یا نامعلوم دنیا کی مختلف سطحوں پر بات کی، دلچسپی رکھنے والے ان دونوں کالموں کو دنیا کی ویب سائیٹ پر مضامین، کالم کے گوشے میں یا پھر میری فیس بک وال پر دیکھ سکتے ہیں۔
عدلیہ کی بحالی کی تحریک میں عمران خان نے نوجوانوں کو متحرک کرنے کی کوشش کی اور اسی سلسلے میں پنجاب یونیورسٹی میں گرفتار بھی ہوئے چند دنوں کے لئے جیل میں بھی رہنا پڑا عمران نے اپنی کتاب میں اس واقعے کواپنی زندگی کا اہم موڑ قرار دیتے ہوئے اسے شروع میں بیان کیا اس کے بعد تحریک انصاف میں کسی حد تک جان پڑگئی ججوں کی بحالی کے لئے شروع کئے گئے لانگ مارچ میں وہ راولپنڈی میں موجود تھے، مگر وہ مارچ گوجرانوالہ سے آگے نہ گیا تحریک انصاف ان دنوں تانگہ پارٹی ہی سمجھی جاتی تھی۔
اسی طرح ایک بار ایک جریدے میں طویل مضمون لکھا، جس میں بتایا کہ مغرب کا اسلام اور حضور اکرمﷺ کے خلاف پروپیگنڈا غلط ہے، انہوں نے اسلام کو سمجھا ہی نہیں انہوں نے پیغمبر اسلامﷺ پر لگائے گئے کئی الزامات کا دلائل کے ساتھ جواب دیا شدت پسند ہندو اس پر ناراض ہوئے مگر خشونت نے ان کی پروا نہ کی کانگریس نے ایوان بالا (راجیہ سبھا) کا رکن بنایا مگر جب گولڈن ٹیمپل پر آپریشن ہوا تو اپنا صدارتی تمغہ احتجاجا واپس کر دیا اپنی طویل عمر کا سبب وہ ڈسپلن سے گزاری زندگی کو قرار دیتے تھے۔
دو امریکی مغویوں کو بھی اسی انداز میں قتل کیا گیا داعش کے امیج کو اس سفاکی اور بربریت سے شدید دھچکا پہنچا بعد میں انہوں نے حکمت عملی قدرے بدلی اور سوشل میڈیا پر بچوں کے ساتھ کھیلتے، ان میں مٹھائیاں بانٹتے، سکولوں میں تعلیم دیتے، فٹ بال کھیلتے تصاویر اور ویڈیوز بھی جاری کی جاتی رہیں، مگر داعش کا جو ایک خاص قسم کا خونی اور انتہائی سخت گیر امیج بن چکا تھا، اس میں کوئی خاص تبدیلی نہیں آئی داعش کے سپانسرز کے بارے میں مختلف تھیوریز موجود ہیں، کچھ سازشی مفروضے بھی گردش کر رہے ہیں۔
ترکی میں فتح اللہ گولن نے بھی یہی کام کیا بچوں کے لئے سکول، کالج، یونیورسٹیاں، ہسپتال، چیریٹی ادارے، بزنس کارپوریشنز، میڈیا ہائوسز، ڈاکٹرز، انجینئرز، رائٹرز ایسوسی ایشنز وغیرہ بنائیں گولن کی حذمت تحریک اس لحاظ سے البتہ مختلف رہی کہ اس نے اخوان المسلمون اور جماعت اسلامی کے برعکس اپنے نیٹ ورک کو مکمل طور پر غیر سیاسی رکھاتاکہ سیاسی کشمکش یا حکومتیں بدلنے سے اس پر اثر نہ پڑے اور اصل مقصد معاشرے میں تبدیلی لانا بنایا یہ اور بات کہ اردوان صاحب اپنے ذاتی ایجنڈے کی خاطر اس سب کچھ کو تباہ کرنے پر تل گئے ہیں۔
آصف زرداری صاحب کو ہر کوئی حسب توفیق برا بھلاکہتا ہے مگر یہ اس ملک کی تاریخ کا ایک باب ہے کہ انہوں نے ایک نازک لمحے میں وفاق کا ساتھ دیا ن لیگ کو بھی داد دیجیے کہ اس نے اپنے پہلے دور اقتدار میں اے این پی اور ایم کیو ایم کو قومی دھارے میں شامل کیے رکھا مجھے حیرت ہوتی ہے کہ آج ایک طرف لوگ مہاجر سیاست کی حمایت کرتے ہیں اور دوسری طرف نواز شریف کو برا بھلا کہتے ہیں کہ انہوں نے ایم کیو ایک کو ڈھیل دی سیاسی حرکیات کے تقاضے اپنے ہیں۔
جنہوں نے ان کے خیال میں انسانی معاشرے کو بڑی سطح پر متاثر کیا یہ رجحان اتنا مقبول ہوا کہ جعل سازوں نے بھی اس طرف کا رخ کر لیا آپ سو دو سو ڈالر دیں" اور دنیا کے کسی کونے میں چھپنے والے چیتھڑے کی سو سب سے با اثر شخصیات میں شامل ہو جائیں پھر خود ہی اس جریدے کی فوٹو کاپی احباب میں بانٹتے پھریں تاریخ میں زندہ رہنے کے لیے کسی رسالے کی ایسی فہرست میں شامل ہونا ضروری نہیں تاریخ ساز لوگ ہوتے ہی وہ ہیں جو اس طرز کے مشاغل سے دور رہتے ہیں۔
اس کے علاوہ اس تصور سازش کی کوئی توجیہہ میرے خیال میں ممکن نہیں تاہم، اسے درست مان لینے سے بھی، معمہ حل نہیں ہوتا پہلی بات: یہ جے آئی ٹی کسی خارجی قوت نے نہیں، پاکستان کی اعلی ترین عدالت نے بنائی جے آئی ٹی کے ارکان کا جس طرح انتخاب ہوا، اس سارے عمل پر حکومت معترض رہی اور اسے سازش کی ایک کڑی کے طور پر پیش کرتی رہی جے آئی ٹی کی تشکیل اور وٹس ایپ کا معاملہ عدالت عظمی کی وضاحت کے بغیر سلجھ نہیں سکتا اگر جے آئی ٹی اس سازش کا حصہ ہے۔
مجھے صرف یہ واضح کرنا ہے کہ نواز شریف صاحب لبرل پاکستان کا نعرہ لگاتے ہوئے جتنے بلند آہنگ ہو جائیں، وہ اس طبقے کے نمائندہ نہیں بن سکتے یہ تو ممکن ہے کہ ان کے روایتی حامی طبقے میں ان کے بارے میں شکوک پیدا ہو جائیں" لیکن یہ ممکن نہیں ہو گا کہ وہ لبرل طبقے کے راہنما بن جائیں کوے کو اسی لیے ہنس کی چال چلنے سے منع کیا گیا ہے کہ اس تمنا میں، اندیشہ رہتا ہے کہ وہ اپنی چال بھی بھول جائے نواز شریف صاحب ایک عرصہ سے فکری ابہام کا شکار ہیں۔
عالم عرب اور عالم اسلام کے لیے راستہ یہ ہے کہ اس دو ریاستی حل کے لیے اپنی تمام سفارتی کوششیں منظم کریں اس وقت فلسطینیوں کی سب سے بڑی مدد یہ ہے کہ انہیں وہ کچھ مل جائے جس کا 1948ء میں ان سے وعدہ کیا گیا تھا اگر عالم اسلام یہ بھی نہیں کر سکتا تو پھر اسے ابن انشا کے مشورے پر عمل کرنا چاہیے... ایک دیوار گریہ کی تلاش! کشمیر اور خدا کی لاٹھی مسئلہ کشمیر کے حل کے لیے، کیا ہم خدا کی لاٹھی کے متحرک اور دعاؤں کے مستجاب ہونے کا انتظار کریں گے؟
اس کا سبب نبی کے امتی پر احسانات ہیں جو والدین سے کہیں زیادہ ہیں جو میری دائمی نجات کے لیے اپنی زندگی کا چین راحت قربان کر ڈالے، اس اندیشے سے جس کے آنسو نہ تمھیں کہ کہیں میں جہنم کی آگ کا ایندھن نہ بنوں، یہ کیسے ممکن ہے کہ میرے وجود میں اس ہستی سے محبت کا دریا موجزن نہ ہوں، الا یہ کہ میں فاتر العقل ہو جاؤں یا میری فطرت مسخ ہوجائے اور میں شرف انسانیت سے محروم ہو جاؤں پیغمبر سے امتی کی محبت کا نہ ہونا عجیب بات ہے، ہونے میں تعجب کیسا؟
وہ اس تصور کی غلطی کو مان تو لے گا لیکن معلوم نہیں اس کی مزید کتنی قیمت اس قوم کو ادا کر نا پڑے سیاسی حوالے سے البتہ یہ مان لیا گیا کہ جن لوگوں نے فوج کو اقتدار کی سیاست میں فریق بنایا، انہوں نے فوج سے کوئی بھلائی کی نہ ملک سے یہ بات اب پیپلزپارٹی کو بھی ما ن لینی چاہیے کہ اسٹیبلشمنٹ کا سیاسی کردار اب قصۂ پارینہ ہے، کم از کم اقتدار کی حریفانہ کشمکش کے حوالے سے اگر وہ گزشتہ انتخابات میں شکست خوردہ رہے تو اس کا سبب ان کی کارکردگی تھی۔
اس سے ہمارے سیارے کے امن وسکون پر کوئی اثر نہیں پڑتا....آج صبح کے اخباروں میں میرے حالات تصاویر کے ساتھ چھپ گئے ہیں لیکن یہ دیکھ کر میرے تعجب کی انتہا نہ رہی کہ ایک اخبار نے مجھے مریخ کے بادشاہ کا بیٹا لکھا دوسرے نے لکھا کہ زرنیخ کو محبت میں ناکامی ہوئی، اس لیے وہ مریخ کی سکونت ترک کرنے پر آ مادہ ہو گیا.....میں اخبارر پڑھ رہا تھا کہ ایک مشہور شاعر حاکم شہر کا اجازت نامہ لے کے مجھ سے ملنے آگیا میں نے اسے اخبار دکھا کے کہا کہ تم اسے کیا کہتے ہو؟
یہ کہا گیا کہ حالی کے مقدمہ شعر و شاعری کے بعد، یہ وہ مضمون ہے جس نے اردو ادب کے مزاج کی تشکیل میں کلیدی کردار ادا کیا یہ مضمون نہ لکھا جاتا تو شاید ادب میں ترقی پسند تحریک بھی برپا نہ ہوتی اپریل 1936ء میں، ناگ پور میں گاندھی جی کی صدارت میں اہل ادب کا اجلاس منعقد ہوا اس موقع پر اختر حسین رائے پوری کا لکھا ہوا ایک اعلامیہ پڑھا اور اختیار کیا گیا رائے پوری کے الفاظ میں اس اعلان نامے کا مقصد جدید ادب کے مسلک کو ایسے موقع پر آشکار کرنا تھا۔
ہر کسی کے پاس موقع تھا کہ وہ اپنی بات عوام کے سامنے رکھے افسوس کو اس کو انتہا پسندی کی نذر کر دیا گیا ایک سیاسی راہنما عمران خان اور ایک مذہبی راہنما طاہرالقادری نے اپنی شعلہ بیانی سے معاشرے کو ایک بار پھر انتہا پسندی کے اندھیرے میں دھکیل دیا چیئرمین سینیٹ کے لیے رضا ربانی صاحب کا نام سامنے لا کر نواز شریف صاحب نے ایک بار پھر سیاسی عمل کو معتدل بنانے کی کوشش کی اس کو بھی رد کر دیا گیا معلوم یہ ہوا کہ نواز شریف صاحب کی ہر صورت میں مخالفت مطلوب ہے۔
ایک سرمایہ دار گھرانے کے فرد میں یہ جذبہ اور حوصلہ کہاں کہ روپے پیسے کے علاوہ کچھ سوچ سکے ایک تن آسان آدمی جو اقتدار کی سیاست کرتا رہا ہے اور بعض کے خیال میں کرپشن میں لتھڑا ہے، عزیمت کا راستہ اختیار نہیں کر سکتا نواز شریف صاحب کا ماضی میری نظروں سے اوجھل نہیں لیکن معترضین کی نظروں سے ان کا حال ضرور اوجھل ہے اور شاید ماضی کا ایک حصہ بھی پھر کچھ مفروضے ہیں اور کچھ پوسٹ ٹروتھ اس کے ساتھ انسان میں چھپے امکانات سے لا علمی کیا معلوم کون کس وقت بدل جائے؟
اپنے سیاسی مخالفین سے معاملہ کرنے کے لیے بھی ایک حکمت عملی اختیار کی اس کے ساتھ ساتھ یہ کوشش کی کہ معاشی سرگرمیاں جاری رہیں تاکہ ریاست کو داخلی طور پر کسی حوالے سے عدم استحکام کا سامنا نہ ہو سب سے بڑھ کر آپؐ نے خارجی دشمنوں سے نمٹنے کے لیے ایک پالیسی اختیار کی مستشرکین نے خاص طور پر مدینہ کی ریاست کا مطالعہ کیا اور اسے ایک سماجی و سیاسی عمل کی حیثیت سے سمجھنے کی کوشش کی مونٹگمری واٹ نے سیرت کو دو حصوں میں بیان کیا ایک حصہ صرف مدنی دور کا مطالعہ ہے۔
تاریخ کے جبر کے تحت آنے والی تبدیلیاں اور بھی ہو سکتی ہے جن کو تلاش کیا جا سکتا ہے؛ تاہم یہ انتخابات کسی ایسی تبدیلی کی نشان دہی نہیں کر سکے جسے شعوری جدوجہد کا حاصل کہا جائے واقعہ یہ ہے کہ اس باب میں معاشرے نے پچھلی سات دہائیوں میں کسی بڑے ارتقا کا کوئی ثبوت نہیں دیا "سٹیٹس کو" کی وہ طاقتیں جو انیس سو پچاس اور ساٹھ کی دہائیوں میں سیاسی عمل کی صورت گری کر رہی تھیں، آج بھی اسی طرح متحرک ہیں اور سیاسی منظرنامے کی تشکیل میں اساسی کردار ادا کر رہی ہیں۔
ایک سمری بھی بابر اعوان کے دور وزارت میں نہیں بھیجی گئی افتخار چوہدری صاحب چیف جسٹس ہوئے تو انہوں نے سوئوموٹو کارروائی کی اور اس مقدمے کو زندہ کر دیا کمیشن نے بابر اعوان کو بلایا نہ ان پر الزام عائد کیا بابر اعوان کا اس سارے قضیے سے براہ راست کوئی تعلق ثابت نہیں انہوں نے مقدمے کا سامنا کیا اور عدالت سے سرخرو ہونے تک، خود کو سیاسی مناصب سے الگ کر لیا اب عدالت نے ان کی بریت کا فیصلہ سنا دیا نہ صرف ان کی بلکہ سیکرٹری قانون ریاض کیانی کی بریت بھی یہ ہے۔
مسلم لیگ کے تاریخی شعور نے علامہ اقبال کے خطبۂ الہ آباد سے جنم لیا یہ جماعت اگر چہ پہلے بھی موجود تھی لیکن اس کی حیثیت محض اتنی تھی کہ انگریزوں کی نو آبادی میں ایک مذہبی اقلیت کے حقوق کا تحفظ کیا جائے مسلمانوں کے لیے تاریخی شعور کا اظہار ہمیں سرسید کے ہاں ملتا ہے یا پھر بانیان دیو بند کے ہاں علامہ اقبال نے اس عمل کو آگے بڑھایا اور اپنے تہذیبی و تاریخی شعور کی روشنی میں اسے ایک بیانیے میں بدل دیا جماعت اسلامی بھی مولانا مودودی کے تاریخی، مذہبی شعور کا نتیجہ ہے۔
اللہ کے رسول اور خلفائے راشدین کے فیصلے موجود ہیں کہ انہوں نے انصاف کرتے وقت فریقین کے مذہب کو کوئی اہمیت نہیں دی عمر بن عبدالعزیزنے قرآن مجید کے حکم کے مطابق قصاص کے ایک مقدمے میں غیر مسلم کے مسلمان قاتل کو مقتو ل کے لواحقین کے سپردکیا کہ وہ قصاص، دیت یا معافی میں سے کسی کا انتخاب کر لیں انہوں نے قصاص کا انتخاب کیا اور مسلمان قاتل کو قتل کر دیا گیا اس لیے اسلام، مسلمان بالمقابل غیر مسلم کی بنیاد پر فیصلے صادر نہیں کرتا یہ ظالم بمقابلہ مظلوم کی اساس پرکھڑا ہوتا ہے۔
جنہوں نے دہشت گردی اور کرپشن سمیت اہم مسائل کو موضوع بنایا اور ان کے حل پر اصرار کیا عدلیہ جس نے قانون پر عمل کو یقینی بنایا حکومت جس نے سماجی امن و معاشی استحکام کے لیے اہم فیصلے کیے معاشی سرگرمیوں کے لیے ایک اعلی انفرا سٹکچرکی تعمیر کا ڈول ڈالا توانائی کے بحران کو ہنگامی بنیادوں پر حل کیا ان کی کوششوں کے نتیجے میں، عالمی سطح پر پاکستان نے اپنے کھوئے ہوئے اعتبار کو بازیافت کیا قوم میں اعتماد پیدا ہوا دوسری رائے نہیں ہو سکتی کہ 2016 ء کا پاکستان 2013 سے کہیں بہتر ہے۔
تقریر، تحریر، گفتگو، معاملہ فہمی، بزلہ سنجی بہت کم ہیں جو ان کی ہم سری کا دعوی کر سکیں مطالعے اور محنت نے ان کی صلاحیتوں کو جلا بخشی اگر وہ ایک راستے پر گامزن رہتے اور پگڈنڈیوں سے بچ سکتے تو یقینا شورش کاشمیری اور کوثر نیازی کی صف میں کھڑے ہوتے کوثر نیازی صاحب ہماری تاریخ کے تادم تحریر آخری آدمی ہیں" جنہوں نے خطابت اور شعرونثر سے ہماری سیاست و صحافت کو ہمہ رنگ بنایا یہاں ان کے سیاسی فیصلوں کا اخلاقی پہلو زیر بحث نہیں وہ ایک اچھے مقرر، اعلی نثر نگار اور عمدہ شاعر تھے۔
یہ طے شدہ حکمت عملی دکھائی دیتی ہے کہ دین کی تعبیر و تشریح روایتی علما کے پاس رہے، خانقاہ پہ ان مجاوروں کا قبضہ رہے اور یہ حصہ بقدر جثہ لے کر، اقتدارکے بڑے حصے پر دنیا داروں اور سرمایہ داروں کے حق کو سند جواز عطا کریں آخر کوئی وجہ تو ہے کہ بھٹو اور پرویز مشرف جیسے لبرل بھی خانقاہ اور تعبیر دین پران طبقات کی اجارہ داری کو چیلنج نہیں کرتے موجودہ دور میں نواز شریف اورعمران خان صاحب بھی اس پر آمادہ نہیں ہیں اگر علم، خانقاہ اورسرمایے پر روایتی اجارہ داریاں چیلنج نہیں ہوں۔
پوسٹ ٹروتھ میں چونکہ گہرائی کے ساتھ معاملات کو نہیں دیکھا جا تا" بلکہ "تاثر" ہی حقیقت کی جگہ لے لیتا ہے"اس لیے ملک کے حقیقی مسائل کو عوام نے قابل اعتنا نہیں سمجھا"تاہم یہ بھی المناک حقیقت ہے کہ نئی نسل میں موجود اس تائید کے باجود"عمران خان "سٹیٹس کو" کی قوتوں سے بے نیاز نہیں ہو سکے "سٹیٹس کو"کی تمام قوتیں جو 1960ء کی دھائی میں متحرک تھیں" ایک بار پھر بروئے کار آئیں یوں تبدیلی آئی "مگر نہیں آئی میں اس سے یہ اخذ کرتا ہوں کہ یہ روایتی سیاست اور پوسٹ ٹروتھ کا ایک ملغوبہ ہے۔
جب پاکستان کی جماعت اسلامی اور سعودی عرب میں قریبی تعلق قائم ہوا اسی دور میں مولانا مودودی کے علمی کام کا عربی میں ترجمہ ہوا اور جماعت اسلامی عرب دنیا میں متعارف ہوئی سعودی عرب نے جماعت کے بہت سے منصوبوں میں معاونت کی مو لانا مودودی اور پروفیسر خورشیداحمد صاحب کی علمی خدمت اسلام پر، فیصل ایوارڈ دیا گیا سعودی عرب اور جماعت اسلامی کی اس قربت کا اس وقت خاتمہ ہوا جب امیر جماعت اسلامی قاضی حسین احمدنے عراق کے صدر صدام حسین کی اعلانیہ حمایت کی یہ مصرمیں اخوان المسلمین پرسعودی التفات کا دور بھی ہے۔
پاکستان، افغانستان اور بھارت کی داخلی اور سرحدی خود مختاری کا مکمل احترام کیا جائے اور دوسرے کے معاملات میں کوئی مداخلت نہ کی جائے پاکستان اور افغانستان کے مابین تو اس کے علاوہ کوئی تنازع نہیں بھارت اور پاکستان کوچاہیے کہ وہ اپنے اختلافات کو بین الاقوامی قوانین اور سفارتی آداب کے تابع رکھیں کوئی ریاست کسی غیر ریاستی گروہ کو نظریاتی یا ریاستی مفادات کی ذمہ داری نہ سونپے اس وقت جنوبی ایشیا کو جرأت مند قیادت کی ضرورت ہے، پاکستان کو بطور خاص میں تسلسل کے ساتھ لکھتا رہا ہوں کہ پاکستانی سماج برباد ہو رہا ہے۔
