ایک بار ہماری گلی کی نکڑ کی دکان سے رات کو جاتے وقت انڈے، ڈبل روٹی لینے رکا اس نے چینج دینے کے بعد ایک تنقیدی نظر بائیک پر ڈالی اور پھر وہی مشورہ دہراہا ایک لمحے کے لئے میرا بھی ناریل چٹخ گیا اپنے لہجے پر قابو پاتے ہوئے اسے کہا، یار اچھا ہو گیا کہ آج تم نے یہ بات کہہ دی، مجھے یہی ڈر تھا کہ تم اجازت نہیں دو گے، اب اجازت مل گئی تو ضرور لے لوں گا۔
ان کا معمول تھا کہ وہ روزانہ ایک دو رکوع ترجمے اور تفسیر کے ساتھ بڑی توجہ سے پڑھتے اور کچھ دیر اس پر غور کرتے رہتے مطالعہ کا شوق پیدا ہو چکا تھا، دو چار بار ہم نے بھی تفسیر پڑھنا شروع کی، مگر ہر بار ہوتا یہی کہ تھوڑی سی تلاوت کے بعد قرآن کے متن اور ترجمہ سے توجہ ہٹ کر تفسیری واقعات کی طرف چلی جاتی، خاص طور پر جہاں قصص القرآن بڑی صراحت کے ساتھ بیان کئے گئے تھے۔
اس لئے تین اعتراض ہوئے ایک یہ کہ غلط فورم پر یہ بحث چھیڑی گئی ہے، ایسے موضوعات ٹی وی چینلز پر، وہ بھی براہ راست قطعی نشر نہیں کئے جانے چاہئیں دوسرا رمضان کریم کی سحری، افطار نشریات میں یہ موضوع فٹ نہیں ہوتا تیسرا یہ کہ اینکر موصوف بغیر کسی ہوم ورک اور تیاری کے اس میں کود پڑے حال یہ تھا کہ ایسے نازک سوال کا جواب اصرار کر کے ہاں یا ناں میں لینے کے وہ خواہش مند تھے۔
احمد اوگلو مستعفی ہوگئے پچھلے سال تیرہ جون کو طیب اردوان کے طرز حکومت پر میں نے ایک بہت سخت کالم لکھا تھا، جس میں کہا کہ میں شرمندہ ہوں کہ طیب ا ردوان صاحب کو ہیرو کے طور پر پیش کرتا رہا، مگر وہ آخری تجزیے میں ترازو میں ہلکے نکلے اس لئے میرے جیسے لوگ ناکام فوجی بغاوت کے بعد کے واقعات کو دیکھ کر عجلت میں تنقید نہیں کر رہے، اس کا اپنا ایک پس منظر اور دلائل موجود ہیں۔
مزے کی بات ہے کہ جب وہ نمبر چار اور پانچ پر کھیلتے تھے، اس وقت عمران خان اور کئی سابق کھلاڑیوں نے اعلانیہ انہیں نمبر تین پر کھیلنے کا مشورہ دیا، یوسف نے کبھی اس مشورے کو لفٹ نہیں کرائی اب ان کا بس نہیں چلتا کہ مصباح الحق کو زبردستی گھسیٹ کر نمبر تین پر بھیج دیں، حالانکہ وہ جس نمبر پر کھیل رہے ہیں، وہاںوہ رنز کر رہے اور ٹیم کی بیٹنگ کو مستقل نوعیت کا سہارا دے رہے ہیں۔
بیشتر ایشوز پر لوگ دو گروہوں میں تقسیم ہیں، دونوں کا موقف انتہائی ہے، درمیان کی کوئی گنجائش ہی نہیں چھوڑی جاتی معتدل رائے رکھنے والوں کے لئے ایسے میں بڑی مشکل پیدا ہوجاتی ہے کہ بسا اوقات ان کے دلائل اور موقف کو بزدلی قرار دے کر فوری مسترد کر دیا جاتا ہے اگر کوئی یہ کہے کہ بھارت کو ایم ایف این سٹیٹس نہ دو تو فورا ہی اس پر امن مخالف اور انتہا پسند ہونے کا الزام دیا جاتا ہے۔
یہ لبرلز یا سیکولر دوستوں کا ایشو نہیں کہ وہ تو سر ے سے مسلم تہذیب، مسلم امہ وغیرہ کی اصطلاحات ہی سے اتفاق نہیں کرتے اور ان کا مذاق اڑاتے ہیں جو لوگ البتہ اللہ کے دین کے لیے جدوجہد کرنا چاہتے ہیں، اسے سرفراز دیکھنا اوررب کی خوشنودی پانے کے لیے اپنی صلاحیتوں کو مکمل طور پر یا کم از کم ان کا ایک حصہ اس جانب کھپانا چاہتے ہیں، ان کے لیے یہ محض اصطلاحات نہیں، بلکہ مقصد حیات ہے۔
دوسرے میڈیا میں اس ایشو کو غلط انداز میں پینٹ کیا گیا افغان طالبان ہوں یا ٹی ٹی پی یا پھر فاٹا کے عسکریت پسند ... اردو پریس اور ٹی وی چینلز پر اس حوالے سے اس قدر غلط معلومات پھیلائی گئیں کہ اصل حقیقت غلط مفروضوں کے ٹنوں وزن تلے دب گئی جن دو چار اخبارنویسوں کو اس حوالے سے حقیقی معلومات ہیں، مختلف وجوہ کی بنا پر وہ اسے کھل کر بیان نہیں کرتے رہے کسی کو اسٹیبلشمنٹ سے ناراضی تھی۔
یہی دیکھ لیں کہ دو ہزار آٹھ سے پیپلزپارٹی سندھ میں مسلسل حکمران چلی آ رہی ہے، اسے آٹھ برسو ں میں ہوش نہیں آیا اور اب وہ نوے کے عشرے میں نواز شریف حکومت کی طرف سے برطرف کئے سرکاری ملازمین کو واجبات کے ساتھ بحال کرنا چاہتی ہے جو لوگ ستانوے میں نکالے گئے تھے، دو ہزارآٹھ سے سولہ تک کسی کوانہیں رکھنے کا خیال نہیں آیا، اب الیکشن کو سامنے رکھ کر ان ہزاروں لوگوں کو بحال کیا جائے گا۔
حزب التحریر کا خطرناک پہلو یہ ہے کہ اس نے مسلم ممالک میں فو ج کے اندر اثر و نفوذ پیدا کرنے کو اپنا ایجنڈا بنایا مصر، ترکی اور پاکستان جیسے ممالک کو خاص طور پر اس حوالے سے ہدف بنایا گیا پاکستان میں حزب التحریر سے تعلقات کے شبے میں حساس اداروں کے بعض لوگوں کے خلاف کارروائی بھی کی گئی حزب التحریر کے حوالے سے آج کل زیرو ٹالرنس پالیسی چل رہی ہے جو میرے ذاتی خیال میں بالکل درست ہے۔
دیکھ کر شل رہ گیا بعد میں معلوم ہوا کہ پتے کی پتھری کا مسئلہ نجانے کیسے بگڑتا ہی گیا، گردوں کا مرض شدید ہوگیا اور بھی کئی مسائل ہوگئے کاشف زبیر کا مسکراتا چہرہ آنکھوں کے سامنے سے ہٹ نہیں پا رہا دو سال پہلے کراچی میں پاکستان میڈیکل ایسوسی ایشن کی تقریب میں جانا ہوا کاشف زبیر ویل چیئر پر وہاں ملنے آئے نہایت محبت سے ملے اورخوشی سے بتایا کہ ایک ٹی وی ڈرامے کا سکرپٹ بھی لکھا ہے۔
امریکی تاریخ کا نازک دور شروع ہوچکا ٹرمپ عام امریکیوں کی امیدوں پر پورا اترتے ہیں یا پھر سپر پاور امریکہ کے اندر موجود فالٹ لائنز کو مزید گہرا اور وسیع کریں گے، امریکہ کے اندرونی تضادات کسی بڑے دھماکے کی طرف جائیں گے یا پھر امریکہ سماج ٹرمپ کے شاک کو بھی سنبھال جائے گا... یہ سب ایسی باتیں ہیں جن کے بارے میں ا س وقت قطعیت سے کچھ نہیں کہا جا سکتا، رفتہ رفتہ ہی اس کا اندازہ ہوپائے گا۔
سمجھدار سیاستدان مگر ان الزامات کو عدالت کے کٹہرے میں نہیں لے جاتے کہ وہاں اسے ثابت کرنے کے لئے ایسے ٹھوس ثبوت چاہئیں جو نہیں مل سکتے ہمارے ہاں ایسے ثبوت صرف مقتدر اداروں ہی کے پاس ہو سکتے ہیں، اگر وہ کسی حکومت کو گرانا چاہیں تو پھر آڈیو اور ویڈیو فوٹیج میڈیا میں لیک ہو جاتی ہیں اگر ملکی یا عالمی حالات کی وجہ سے حکومت کو ڈسٹرب کرنا مناسب نہیں ہوتا‘ تو پھر یہ سب حلقے خاموش رہتے ہیں۔
نہ ان کی پیروی کی گئی " القا پبلشرنے یہ تبصرے ''کل کی بات "کے نام سے شائع کئے محمد کاظم جیسی رواں، شگفتہ اور چمکتی ہوئی نثر کم ہی دیکھنے کو ملی مشہور ادیب ڈاکٹر انوار احمد جن دنوں جاپان تھے، انہوں نے رئوف کلاسرا کو خط لکھا، جس میں اردو نثر سیکھنے کے لئے تین ادیبوں کو پڑھنے کا مشور ہ دیا، ان میں محمد کاظم، افسانہ نگار اسد محمد خان اور حیدرآباد کے ماہر نفسیات، ادیب حسن منظر شامل تھے۔
اول الذکر کا تعلق اس واقعے کی''مقصدیت" (انسان کے ساتھ اس کے تعلق) جبکہ مؤخرالذکر کا ''پروسس" سے ہے؛ چنانچہ جب اہل مذہب کہتے ہیں کہ ''یہ زلزلے انسانوں کو خدا کی طرف سے تنبیہ ہیں" تو وہ اس کی مقصدیت بیان کرنے کی کوشش کرتے ہیں، اس کے مقابلے میں اہل سائنس کی طرف سے یہ کہا جانا کہ ''زلزلے زیر زمین تہوں میں ہلچل کی وجہ سے آتے ہیں" تو درحقیقت یہ اس کی مقصدیت نہیں بلکہ پراسس کا بیان ہے۔
متعدد مقامات پر ایسا ہوا کہ بھارتی فوج نے کسی مجاہد کو پکڑنے کے لئے چھاپہ مارا تو عام آبادی نے سخت مزاحمت کی، پتھر برسائے اور گرم پانی کی بالٹیاں انڈیلیں برہان وانی کو پکڑنے کے لئے اسی وجہ سے بھارتی فوج نے نسبتا کم رونق علاقے کا انتخاب کیا وانی کی شہادت کے بعد مقبوضہ کشمیر میں یہ ٹرینڈ سوشل میڈیا پر چلتا رہا کہ اس واقعے سے ایک برہانی وانی ختم نہیں ہوابلکہ سو برہان وانی مزید آ ملے ہیں۔
جیسا کہ سب جانتے ہیں کہ ہیگل کے مطابق ہر تھیسس (نظریہ)کے جواب میں ایک اینٹی تھیسس (جوابی نظریہ)وجود میں آتا ہے، بعد میں ان دونوں کے امتزاج سے ایک تیسری شکل سینتھسس (امتزاجی نظریہ) بن جاتی ہے، کچھ عرصہ کے بعد وہ سینتھسس خود ایک نظریہ کی شکل اختیار کر لیتا ہے، جس کے جواب میں ایک اور جوابی نظریہ آتا ہے اور پھر ایک اور سینتھسس بن جائے گا، یوں وقت کے سفر کے ساتھ یہ فکری سفر بھی جاری رہتا ہے۔
اپنی آپ بیتی کے حوالے سے وہ خاصے پرجوش تھے، کہنے لگے کہ میں نے دانستہ اردو ترجمے کانام ''ایک زندگی کافی نہیں "رکھا، میری عمر نوے سال ہونے والی ہے، بھرپور زندگی گزاری مگر اب جا کر احساس ہوا کہ یہ دنیا دیکھنے، اسے سمجھنے اور گہرائی کے ساتھ دیکھنے کے لئے ایک زندگی کافی نہیں اپنا اپنا سچ تین چار سال پہلے ایک دوست نے کھانے پر مدعو کیا، ان کا کہنا تھا کہ باہرسے آئے چند مہمانوں سے ملوانا ہے۔
لاہور آنے کے بعد ایک دوست نے جس کا موضوع نفسیات اور پیشہ ور کونسلنگ تھا، انہوںنے کئی نئے تصورات سے آشنا کیا انہوں نے سمجھایا کہ ڈائری کو آنے والے دنوں کی ملاقاتوں اور مصروفیت کی تفصیل لکھنے کے لئے استعمال کرنا چاہیے، مگر ڈائری کا ایک خاص کام نئے سال کی تفصیلی اور جامع پلاننگ ہے، جسے پچھلے سال کے آخری دن یعنی اکتیس دسمبر کی شام یا زیادہ سے زیادہ یکم جنوری کے دن تک تحریر میں لے آنا چاہیے۔
ایسے دیانت دار اور پرکھ رکھنے والے سلیکٹرز کی ضرورت ہے جو دو لیول پر کام کریں مختلف ڈیپارٹمنٹس، ریجن کی ٹیموں سے قومی ٹیم کے لئے باصلاحیت کھلاڑی سو فیصد میرٹ پر منتخب کئے جائیں مستقبل کے لئے انڈر نائنٹین کی سطح پر عمدہ کھلاڑی لے کر انہیں نیشنل اکیڈمی میں اچھی کوچنگ دے کر تیار کیا جائے ہر قومی کھلاڑی کے بیک اپ میں دو دو تین تین کھلاڑی تیار ہونے چاہئیں، تب ہی ان سے سو فیصد کارکردگی ملے گی۔
تھک ہار کر سوئے مزدورمچھروں سے بچنے کے لئے چادریں اوپر ڈالے گٹھڑی بنے پڑے تھے کہ آدھی رات کے بعد اچانک پورا علاقہ موٹرسائیکلوں کے شور اور پھر فائرنگ سے گونج اٹھا ہڑبڑا کر اٹھے مزدور آنکھیں ملتے صورتحال سمجھنے کی کوشش کرنے لگے معلوم ہوا کہ ڈیڑھ دو درجن نامعلوم مسلح افراد نے انہیں گھیرے میں لے لیا ہے اور تیزی سے ہر ایک کو لائن بنا کر کھڑا کر رہے ہیں، تھوڑی سی مزاحمت پر وہ گولی داغ دیتے ہیں۔
"اگر ہمارے سیاستدان، خاص طور پر اراکین پارلیمنٹ اس مشورے پر عمل کریں تو انہیں بھی یقینا نفع حاصل ہوگا اس دھرنے میں ویسے حیران کن حد تک بور اورنیند آور تقریریں سننے کا اتفاق ہوا علامہ طاہر القادری صاحب کے گھنٹوں کے خطاب اس حوالے سے خاصے صبر آزماتھے، یہ ممکن ہی نہیں کہ اسے سنتے ہوئے آپ جمائیاں نہ لیں یا نیند غلبہ نہ کر لے مجھے ان لوگوں پر حیرت ہے جو قادری صاحب کو بہت اچھا خطیب گردانتے ہیں۔
جونی فائونٹین کا کردار مشہور ہالی وڈ اداکار فرینک سناترا کو ذہن میں رکھ کر لکھا گیا ہالی وڈ گاڈ فادر میں ویٹو کارلیون کا کردار ہالی وڈ کے لیجنڈری اداکار مارلن برانڈو نے ادا کیا یہ کہنے میں کوئی حرج نہیں کہ مارلن برانڈو نے ڈان ویٹو کے کردار کو گویا زندہ کر دیا عام طور پر ناولوں پر بنی فلمیں ہٹ ہو بھی جائیں، مگر ناول کے قارئین کی توقعات پر پورا نہیں اترپاتیں گاڈ فادر مستثنیات میں سے ایک ہے۔
تو اس پر سفیر موصوف آئیں بائیں شائیں کرنے لگے روس کے گرم پانیوں تک پہنچنے والی بات محض سازشی تھیوری نہیں، اس وقت عالمی میڈیا میں اس پر بہت زیادہ بات ہوتی رہی، کئی روسی ماہرین اس کے حامی تھے اور سوویت یونین کے انہدام کے بعد بعض سابق روسی جرنیلوں نے مغربی میڈیا کو اپنے انٹرویوز میں اس کی تصدیق کی کہ روسی قیادت کے لئے ہمیشہ سے گرم پانیوں تک پہنچنے والی تھیوری پرکشش رہی، یہ صرف افواہ نہیں تھی۔
انہیں کامیابیاں ملیں، لیاری گینگسٹروں کو سب سے زیادہ نقصان انہی نے پہنچایا کہا جاتا ہے کہ اگر انہیں گزشتہ دور میں فری ہینڈ دیا جاتا تو وہ بڑی حد تک لیاری کے جرائم پیشہ گروپوں کا خاتمہ کر دیتے لیاری میں دہشت کی علامت عبدالرحمن ڈکیت چودھری اسلم کے ہاتھوں ہی مارا گیا لیاری کے مختلف گینگ چودھری اسلم سے اس قدر نالاں تھے کہ بدنام گینگسٹر بابا لاڈلا نے ان کے سر کی قیمت پچاس لاکھ روپے مقرر کر رکھی تھی۔
جنوبی پنجاب میں پیپلزپارٹی ایک طویل عرصے تک اہم ترین جماعت رہی، سنٹرل پنجاب میں بھی اس نے شریف برادران کی مسلم لیگ کو ٹف ٹائم دیا یہ پوزیشن کسی اور جماعت کو حاصل نہیں رہی مسلم لیگ کی کبھی سندھ میں زیادہ نمائندگی نہیں رہی، ستانوے کے الیکشن میں اس نے وہاں سے کچھ نشستیں ضرور لیں، مگر مسلم لیگ یا شریف برادران کبھی روایتی سندھی ووٹ بینک کے نمائندہ نہیں رہے‘ نہ ہی مستقبل قریب میں اس کا کوئی امکان ہے۔
ان کی حکومتیں بھی مسلمان ہیں اور آبادی کی عظیم اکثریت بھی ان ملکوں میں کسی کی جرأت نہیں کہ وہ رمضان میں لوٹ کھسوٹ مچا سکے پاکستان، بنگلہ دیش اور تیسری دنیا کے بیشتر مسلمان ممالک میں بے ا یمانی، بددیانتی، ملاوٹ وغیرہ کے جرائم عام ہیںمگر سعودی عرب، دوبئی، شارجہ، کویت وغیرہ میں کوئی ملاوٹ کی جرات نہیں کر سکتا اس کا تصور تک نہیں کہ پانی ملا دودھ ملے گا یا مرچوں میں پسی اینٹوں کا برادہ شامل ہوسکے گا۔
ہفتہ کا دن وہیں گزرا کئی گھنٹے کتابوں کی خوشبو سونگھتے رہے جس قدر جیب نے اجازت دی خرید لیں، بلکہ بٹوہ خالی ہوگیا تو وہیں لگے اے ٹی ایم مشین کا سہارا بھی لینا پڑا کتاب میلے میں کچھ وقت گزارنا زندگی کا ایسا شاندار تجربہ ہے کہ برتے بغیر اس کا اندازہ نہیں ہوسکتا اتنی بڑی تعداد میں لوگوں کا آنا، انہیں مختلف سٹالز پر گھومتے، اپنی پسندکی کتابیں خریدتے دیکھنا کسی زود اثر انرجی ڈرنک کے استعمال کے مترادف ہے۔
ایسی تباہ کن غفلت کے بعد تو کونسلر کا انتخاب جیتنا بھی ممکن نہیں ہوتا ایسے بلنڈرز اورپارٹی کی انتخابی حکمت عملی میں نقائص کے باوجود خیبر پختون خوا میں تحریک انصاف میدان مارنے میں کامیاب رہی اے این پی اور پیپلزپارٹی کی صوبائی حکومت کی کارکردگی وہاں ایسی بری رہی کہ ووٹر نے تبدیلی کا نعرہ لگانے والی قوت کو ترجیح دی پی ٹی آئی کو ایک فائدہ یہ بھی ہوا کہ صوبے کی دوسری سیاسی قوتیں محدود حلقہ اثر رکھتی تھیں۔
ان کے اندر بھٹو کی سختی، کرختی، درشتی، عجلت اور ویسی آگ موجود نہیں بھٹو کے انداز میںبلاول کی تقریر سو فیصد مصنوعی اورایک بھونڈی سی نقالی لگتی ہے جس طرح وہ گلا پھاڑ پھاڑ کر بولتے ہیں، اس سے ان کی پیروڈی کرنے والے بھانڈوں کو تو آسانی ہوئی، کوئی اور متاثر نہیں ہوسکا بلاول مغرب کے تعلیم یافتہ، جدید ٹرینڈز کو سمجھنے والے نوجوان ہیں، جس پر کرپشن کا کوئی داغ نہیں انہیں اپنے نیچرل سٹائل ہی سے بات کرنی چاہیے۔
ہفتے کی سہ پہراپنے بچوں کے ساتھ ایکسپوسنٹر، لاہور میں کتابوں کی سالانہ نمائش میں گھومتے ہوئے مجھے بے ساختہ مارک زکربرگ کا یہ عہدیاد آیا ویسے کتابوں کی دکانوں میں وقت گزارنے، کسی بڑی کتابوں کی نمائش میں گھومنے سے بڑھ کر شاندار شے کوئی نہیں ہر طرف سجی کتابیں، جوق در جوق ان کی خریداری کے لئے آئے لوگ، مختلف سٹالز پر رش، اپنی کسی پسندیدہ کتاب کو دیکھ کر آنکھوں میں نمودار ہونے والی چمک... یہ سب دیدنی ہوتا ہے۔
(ہمیں پنجاب حکومت کا شکرگزار ہونا چاہیے، جس نے پتے پتے، بوٹے بوٹے پر خادم اعلی پنجاب کی تصویر اور نام لکھ لکھ کر کم از کم یہ نام تو نوجوانوں کو ازبر کرا دیا، ورنہ صحافی موصوف کو مزید دھچکا لگتا) ان یونیورسٹیوں کے بیشتر نوجوان ابھی تک کلنٹن کو امریکہ کا صدر اور بلیئر کو برطانیہ کا وزیراعظم سمجھتے ہیں، انہیں نائن الیون کے بارے میں کچھ معلوم نہیں، یہ نہیں جانتے کہ مشرقی پاکستان کو مشرقی پاکستان کیوں کہتے تھے؟
روس کی واپسی کے بعد مجاہدین واپس لوٹے اور پھر ان میں سے کچھ نے مقبوضہ کشمیر کا رخ کیا حرکتہ الجہاد الاسلامی اور حرکت المجاہدین نے مقبوضہ کشمیر میں حزب المجاہدین کے ساتھ جدوجہد شروع کی لشکر طیبہ بھی انہی دنوں وجود میں آئی، جس نے اپنے جارحانہ انداز سے مقبوضہ کشمیر میں جہاد کو ایک نیا رخ دیا نوے کا عشرہ اسی جدوجہد میں گزرا اس جہاد کوہماری جانب سے بھرپور''اخلاقی "مدد حاصل رہی اس بارے میں مختلف آرا ہوسکتی ہیں۔
اس کا علاج یہی ہے کہ ہیپاٹائٹس بی، سی کا ٹیسٹ سستا کیا جائے اور ہر ایک کوپابند کیا جائے کہ وہ یہ ٹیسٹ کرائیں سکولوں، کالجز، یونیورسٹیز، سرکاری ونیم سرکاری ملازمیں، نجی اداروں غرض ہر شعبے میںاس پابندی کو لازمی قرار دیا جائے جس طرح موبائل سم لینے کے لئے اتنی سخت پابندیاں ہیں کہ اب بائیو میٹرک ٹیسٹ اور شناختی کارڈ کی کاپی کے بغیر سم لینا مشکل ہوچکا، اسی طرح کی پالیسی ہیپاٹائٹس کی سکریننگ کے لئے نافذ کرنا چاہیے۔
بوڑھے ’’کرنل" کی موت بوڑھا کرنل اوریلیانو بوئندیا اپنے آخری دنوں کے دوران اپنے گھر کی پرانی ورکشاپ میں بیٹھا طلائی مچھلیاں بناتا رہتا، یہ اس کی گزر بسر کا سلسلہ تھا اور وقت کاٹنے کا مشغلہ یہیں پر ایک دن بوڑھا کرنل خاموشی سے مر گیا بظاہر یہ ایک عام سا واقعہ تھا، مگر گارشیا مارکیز کے سحر انگیز قلم نے اسے فسوں خیز بنا دیا کرنل وریلیانو بوئندیاگارشیا مارکیز کے شاہکار ناول ''تنہائی کے سو سال" کا ایک یادگار کردار ہے۔
حمزہ عباسی والے معاملے کے بعد ہمارے ٹی وی اینکرز اور ہر دوسرے روز چائے کی پیالی میں طوفان اٹھانے کے خواہاں لوگوں کو یہ سمجھ لینا چاہیے کہ ہر معاملے کو یوں رواروی میں نہیں چھیڑا جا سکتا کچھ چیزیں اور معاملات ریاست اور آئین کے بنیادی ڈھانچے کی طرح ہوتے ہیں، ریاستیں ان پر استوار ہوتی ہیں جس طرح سیکولرازم بھارتی ریاست کا مرکزی ستون ہے، اسی طرح پاکستان کا اسلامی تشخص، اسلامی جمہوریہ ہونا پاکستانی ریاست کا مرکزی ڈھانچہ ہے۔
نومنتخب میئر پر کئی سنگین الزامات ہیں، انہیں قانون کا سامنا کرنا چاہیے اور قانونی رعایتیںسے استفادہ بھی اگر ممکن ہو تو سندھ حکومت متحدہ قومی موومنٹ کو اپنا حصہ بنائے، انہیں اہم وزارتیں دی جائیں اور مین سٹریم پالیٹکس میں آنے کا راستہ دیا جائے یہ یادر کھاجائے کہ مافیا سٹائل پالیٹکس کے ساتھ جڑنا بھی آسان نہیں اور الگ ہونا بھی قطعی طور پر آسان نہیں سیاستدانوں کو ایم کیو ایم پاکستان کے لئے راستہ نکالنا اور رکاوٹیں دور کرنا ہوں۔
یہی وجہ ہے کہ میں ان فلسطینی اور افغان بچوں میں فرق نہیں کر سکتا جنہیں کسی جرم کے بغیر مار ڈالا گیا یا عمر بھر کے لیے مفلوج کر دیا گیا قتل قتل ہے، وہ افغانستان میں ہو یا فلسطین میں میری ذمہ داری ہے کہ میں امن کی بات کروں تا کہ کسی کے ساتھ ظلم نہ ہو کوئی کسی کے ملک پر قبضہ کرے اور نہ کوئی کسی بے گناہ کی جان لے افغانستان کے لیے امن مذاکرات جاری ہیں۔
قائد اعظم کو اس تبدیلی کا احساس تھا جس کا اظہار انہوں نے 11 اگست کی تقریر میں کیا" مگر انہیں اتنا وقت نہ مل سکا کہ وہ مذہب اور ریاست کے تعلق کی تشکیل نو کرتے وہ ان مسائل کے حل میں مصروف ہو گئے جو اس نوزائدہ ملک کی بقا کے لئے خطرہ تھے" جیسے مہاجرین کی آباد کاری اس دوران میں کچھ لوگ یہ مطالبہ لے کر میدان میں نکل آئے کہ جب اسلام کے نام پر ملک بنایا ہے۔
شیخ احمد سر ہندی نے وحدت الشہود کی بات کی لیکن شاہ ولی اللہ نے واضح کر دیا کہ یہ محض بیان کا فرق ہے، جوہر کا نہیں میں نے جب اس کتاب کا تفصیلی مطالعہ شروع کیا تو ابتدا ہی میں یہ بات واضح ہوگئی جب انہوں نے علم اور تصوف کی تعریف کی تاہم جب میں نے وہ احادیث پڑھیں جو انہوں نے نقل کیں تو میں چونک اٹھا اس عہد کے اسلوب تحریر میں حوالہ دینے کی روایت نہیں تھی۔
اس کے دفاع کے لیے میدان میں نکل آئیں اور ہوا کا رخ بدل دیا اس معاشرے کو بھی داد دیجیے کہ وہ بھی اپنی لیڈر کے ساتھ کھڑا ہو گیا اس نے اپنی اقدار سے وابستگی کا عملی ثابت فراہم کر دیا مغرب جس مذہبی و سماجی تنوع کا علم بردار ہے، نیوزی لینڈ کا معاشرہ اس کی عملی تصویر بن گیا اس نے ظالم کا نہیں، مظلوم کا ساتھ دیا اس نے عملا یہ بتایا کہ مذہبی رواداری کیا ہوتی ہیں۔
نواز شریف صاحب کی اب بھی یہ کوشش ہے کہ مسلم لیگ متحد رہے اور شہباز شریف ان کے بیانیے کو لے کر آگے بڑھیں وہ شہباز شریف کو ہدایت کر رہے ہیں کہ وہ مولانا فضل الرحمن صاحب سے رابطہ رکھیں میرا تجزیہ یہ ہے کہ نواز شریف صاحب کی یہ خواہش پوری ہونے والی نہیں شہباز شریف صاحب کو بھی چاہیے کہ وہ نواز شریف صاحب پر یہ واضح کر دیں کہ وہ ان سے غلط توقعات وابستہ کر رہے ہیں۔
ہمارے ایک محترم کالم نگار نے ایک وقت صدام حسین کے عراق میں گزارا بارہا لکھا کہ سر راہے کسی چائے خانے میں بیٹھے بھی یہ ممکن نہیں تھا کہ آپ حکومت کے بارے میں کچھ کہہ پائیں کیا معلوم کہ ساتھ کی کرسی پر بیٹھا کسی انٹیلی جینس ایجنسی کا آدمی ہو اگر آپ غلطی سے کچھ کہہ گزرے تو پھر آپ کے گھر والے آپ کو بھول جائیں ان کے مقدر میں صرف آپ کے لیے دعائے مغفرت ہی لکھی ہے۔
اس کے بر خلاف ملائشیا اور ترکی جیسی ریاستوں میں مذہب کے کردار کو اجتماعی مفاد سے ہم آہنگ بنایا گیا اگر آج فرقہ وارانہ تشخص پر اصرار ختم ہو جائے تو میرا خیال ہے کہ سعودی عرب اور ایران کی کشمکش کو ایسے دائرے میں مقید کیا جا سکتا ہے جو خطے اور دوسرے ممالک کے لیے وبال نہ بنے پاکستان میں 1973ء کے آئین نے، کم از کم سیاسی سطح پر، بڑی حد تک شیعہ سنی مسئلہ حل کر دیا ہے۔
یہ حق عام آ دمی کو دے دیاگیا کہ وہ جس رائے کو چاہے" اختیار کر لے قاضی حکومت مقرر کرتی لیکن فیصلہ وہ اپنے فہم کے مطابق کرتا قدیم دور میں جب خلافت کے نام پر مسلمانوں میں خاندانی بادشاہتیں وجود میں آئیں توطویل عرصہ تک یہی ہو تا رہا لوگوں کو کسی ایک رائے کا پابند نہیں بنا یا گیا" یہاں تک کہ ہارون الرشید کا دور آیا اور اس نے سوچا کہ ریاست کے لیے ایک قانون ہو نا چاہیے۔
پھر لوگ یہ بھی جان سکیں گے کہ کون ظلم کے خلاف اٹھاہے اورکون سیاسی فائدے کے لیے یہ عجیب بات ہے کہ جو لوگ میڈیا اورجمہوریت کے سب سے بڑے ناقد ہیں، انہیں سب سے زیادہ یہ موقع ملتا ہے کہ وہ میڈیا پراپنا موقف پیش کریں اگر کوئی سروے ہو اور یہ دیکھا جائے کہ کس کس کا کالم اور مضمون سب سے زیادہ اور نمایاں طور پر شائع ہوتاہے اورکون سب سے زیادہ ٹی وی سکرین پر دکھائی دیتے ہیں۔
یہ بات بارہا ثابت ہو چکی کہ عوام اگر مختلف نسلی، مسلکی اور علاقائی عصبیتوں میں مبتلا ہو جائیں تو دنیا کی کوئی طاقت انہیں متحد نہیں رکھ سکتی بندوق کے زور پر یہ ممکن ہے کہ خوف کی چادر تان دی جائے لیکن خوف کبھی دیرپا نہیں ہوتا سب سے بڑا خوف جان کے زیاں کا ہوتا ہے اگر انسان اس حد کو عبور کر جائے تو پھر اس کا راستہ روکا نہیں جا سکتا مقبوضہ کشمیر کی مثال ہمارے سامنے ہے۔
ان کی نظر کبھی ایک کے گھر میں جھانکتی ہے اور کبھی دوسرے کے اگر نہیں جھانکتی تو اپنے گریبان میں امریکی پالیسی سازوں اور اہل دانش کی سوچ میں خود احتسابی کا کہیں گزر نہیں ہنری کسنجر سے لے کر ہنٹنگٹن تک، اہل علم نے امریکی قوم کی راہنمائی کی ہے کہ وہ در پیش چیلنجوں کا کس طرح سامنا کرے کسی نے یہ نہیں بتایا کہ خرابی اور فساد کی جڑ غلبے کی نفسیات ہے" جو ہر ظلم کی بنیاد ہے۔
مولانا مودودی نے اس کا ترجمہ کیا ہے: اگر میں ایسا نہ کرتا اور خلافت کا تصفیہ کیے بغیر ہم لوگ مجلس سے اٹھ جاتے تو اندیشہ تھا کہ راتوں رات لوگ کہیں کوئی غلط فیصلہ نہ کر بیٹھیں اور ہمارے لیے اس پر راضی ہونا بھی مشکل ہو اور بدلنا بھی مشکل یہ فعل اگر کامیاب ہوا تو آئندہ کے لیے نظیر نہیں بنایا جا سکتا تم میں ابو بکرؓ جیسی بلند و بالا اور مقبول شخصیت کا آدمی اور کون ہے؟
انتخابی مہم میں اگرچہ پیپلز پارٹی پنجاب میں کسی کارکر دگی کا مظاہرہ نہیں کر سکی" مگر بلاول بھٹو کی انتخابی مہم نے ایک اچھا تاثر ضرور قائم کیا لوگوں نے اسے مستقبل کے حوالے سے امید کی کرن قرار دیا یہ خیال کیا گیا کہ پیپلز پارٹی آصف زرداری صاحب کے اثرات سے نکل رہی ہے اور بلاول پھر سے اس رومان کو زندہ کر رہے ہیں جس نے اس جماعت کو کبھی ملک کی سب سے بڑی جماعت بنا دیا تھا۔
ایک ایسا انفرادی فعل جسے صحابہ اور پھر امت کے تواتر نے ایک اجتماعی عمل میں بدل ڈالا نسلوں کا تامل اس پر گواہ بن گیا جس کو جھٹلانا عملا محال ہے اور عقلا بھی مذہبی ذہن ان پر توجہ مرتکز کرتا تو اسے بنیادی سوال کا جواب مل جاتا رہا غیر مذہبی ذہن تو قوموں کے عروج و زوال پر ان لوگوں نے بہت کچھ لکھ ڈالا ہے" جنہوں نے اپنے تجزیے کی بنیاد انسانی تجربے اور مادی اسباب پر رکھی ہے۔
ستانوے فیصد مسلمان آبادی میں یہ بات کہنا"فتنے کا دروازہ کھولنا ہے؛ اگر منبر پر بیٹھے یہ صاحب دین کا علم رکھتے "تو وہ لوگوں سے دوسری بات کہتے وہ انہیں بتاتے کہ پاکستان میں اس جرم کے لیے قانون موجود ہے؛ اگر کسی کے نزدیک کوئی فرد اس جرم کا مرتکب ہوا ہے" تو وہ عدالت میں اس کے خلاف مقدمہ دائر کرے یہ کام عدالت کا ہے کہ وہ مجرم کو سزا دے سزا دینا عام شہری کا اختیار نہیں ہے۔
گمان یہی ہے کہ اس کے ممکنہ اخلاقی"سیاسی اور سماجی مضمرات پر غور کے بعد یہ فیصلہ کیا گیا ہوگا حکومت نے لبیک والوں کے ساتھ ایک معاہدہ کیا وزیر مذہبی امور نے ایک ٹی وی انٹرویو میں بتایا کہ ان حضرات نے جو باتیں کہیں"ان پر معذرت کی گئی اور حکومت نے اس معذرت کو قبول کر لیا اس سے بدیہی طور پر یہ نتیجہ نکلتا ہے کہ اب ان کے خلاف کوئی قانونی یا انتظامی قدم نہیں اٹھایا جا ئے گا۔
یوں اس کی موجودگی میں خود ہندو ایک قوم نہیں بن سکتے کجا یہ کہ مسلمان بھی اس قومیت کا حصہ بن سکیں اس کا حل، ان کے خیال میں یہ تھا کہ ہندوستان کو اس طرح جغرافیائی اکائیوں میں تقسیم کر دیا جائے کہ مسلم اکثریتی علاقے کا نظم و انصرام مسلمانوں کے اپنے ہاتھ میں ہو تاکہ وہ اپنے تہذیبی وجود کا اظہار کر سکیں اس سے کسی دوسری تہذیب یا مذہب کے ساتھ تصادم کے امکانات ختم ہو جائیں گے۔
دوسری یہ کہ ملک کو کسی سیاسی عدم استحکام میں مبتلا نہ کیا جائے اہل سیاست تہیہ کر لیں کہ وہ کوئی ایسا قدم نہیں اٹھائیں گے جو ملک کو سیاسی اضطراب میں مبتلا کرے میں عمران خان سے بھی اپیل کروں گا کہ وہ 4 اکتوبر کے جلسے کو منسوخ کریں اورحکومت کے خلاف اپنی جد وجہد کو آئین اور قانون کے دائرے میں رکھیں جلسہ غیر آئینی نہیں ہو تا لیکن ہنگامی حالات میں جب حکومت اس پر پابندی لگاتی ہے۔
اس لیے ایوان صدر میں یہ استحقاق صدر پاکستان کا ہے کہ وہ دعا کرائیں یوں صدر صاحب نے ایوان صدر میں رسم دعا کا آغاز کیا ان کے سیکرٹری احمد فاروق، برادرم فاروق عادل اور دوسرے لوگوں نے اس تقریب کو منصبی فریضہ نہیں، ایک نیکی اور روحانی تجربہ سمجھا شاید یہی وجہ تھی کہ زندگی کے ہر شعبے کے نمایاں لوگ اس دعا میں شریک ہوئے سچ یہ ہے کہ لوگ حکمرانوں سے دعا سے زیادہ دوا کی توقع رکھتے ہیں۔
دہشت گردوں کی کارروائی ہو یا ریاست کا جوابی اقدام، دونوں صورتوں میں یہاں کے لوگ نشانہ بنے یہاں کے مکین مارے گئے اور ساتھ ہی نقل مکانی پر بھی مجبور ہوئے کے پی کا صوبہ ہمسایہ ہونے کے باعث سب سے زیادہ متاثر ہوا؛ تاہم اس کے ساتھ یہ بھی امر واقعہ ہے کہ ٹی ٹی پی جیسی تنظیموں کو سب سے زیادہ افرادی قوت یہیں سے میسر آئی یہیں دہشت گردی کا فتنہ پھلا پھولا اور یہیں وہ نرسریاں آباد ہوئیں۔
روب کی تحقیق یہ ہے کہ مسلم لیگ ان خطوط پر منظم نہیں ہو سکی جیسے مولانا تھانوی چاہتے تھے"اس لیے ان کی زندگی میں مسلم لیگ کے ساتھ گرم جوشی باقی نہیں تھی؛ تاہم ان کی وفات کے بعد تھانوی روایت سے وابستہ لوگ مسلم لیگ سے زیادہ قریب ہوئے مولانا شبیر احمد عثمانی مولانا تھانوی کی وفات سے ایک سال بعد "1944ء میں مسلم لیگ کے رکن بن گئے یہ کتاب تاریخ کے بہت سے نئے گوشے ہمارے سامنے لاتی ہے۔
اسی وجہ سے انہوں نے عثمانی خلافت کے خاتمے اور مصطفی کمال کی آمد کو مسلمانوں کے لیے ایک نیک شگون قرار دیا وہ بعد میں مصطفی کمال سے مایوس ہوئے لیکن کسی عالمی خلافت کے حامی کبھی نہیں رہے اسی طرح اہل تشیع میں جب تجدید کا کام آگے بڑھا تو یہ امام معصوم کی حکومت سے ولایت فقیہ تک آپہنچا یوں سنی اور شیعہ سیاسی افکار کا فاصلہ سمٹنے لگا اس سے پہلے اصولی اور اخباری گروہ وجود میں آچکے تھے۔
جہاں اپنی بات حکمران طبقے تک پہنچانے کا کوئی ذریعہ نہ ہو آزادعدالتوں کے ساتھ میڈیا کی موجودگی میں، اب یہ امکان ختم ہو گیا ہے کہ مطالبات کا ابلاغ نہیں ہوگا جہاں گائے کسی گڑھے میں گر جائے اور وہ بریکنگ نیوز بن جائے وہاں کیسے ممکن ہے کہ کسی مطالبے کو ابلاغ سے روکا جا سکے اس کے بعد سڑکوں پر نکلنے کا کوئی جواز باقی نہیں رہتا اس کے باوجود اگر کوئی جوش خطابت کا مظاہرہ کرنے پر بضد ہے۔
ایک بار سیدہ مریم پر گفتگو کی تو خیال ہوا کہ اگر کوئی مسیحی اس خطاب کو سنتا تو جذبات پر قابو نہ رکھ سکتا حافظ قرآن ہونے کے باعث قرآن مجید سے استفادے میں انہیں کوئی مشکل پیش نہ آتی ابتدا میں ہم نے انہیں مولانا عبدالشکور دین پوری کے ساتھ سنا مولانا دین پوری کا اسلوب خطابت بھی بہت دلچسپ تھا تاہم اس وقت آتش جوان تھا اور ان کی خوش الحانی زیادہ مسحورکرتی ان کا تعلق مسلک دیوبند سے تھا۔
دوسرا یہ کہ تعلیم کے بعدان کے لیے بنیادی ضروریات زندگی کی تکمیل کا سامان کرے تیسرا یہ کہ اگر ان کو کوئی شکایت ہو تو اس کے ازالے کے لیے ایک سہل طریقہ تجویز کرے مثال کے طور پر میری تجویز ہے کہ اساتذہ اور ڈاکٹرز کے لیے خصوصی عدالتیں ہونی چاہئیں یہ عدالتیں پابند ہوں کہ ایک خاص وقت میں ان کی شکایات کا ازالہ کریں اس کے بدلے میں اساتذہ یا ڈاکٹرز کوہڑتال یا احتجاج کا حق نہیں دینا چاہیے۔
ہمارے اہل مذہب نوازشریف صاحب پر برہم رہتے ہیں کہ انہوں نے مودی صاحب سے ہاتھ کیوں ملایا ابھی ہمارے ہاںبھارت اور ایران کے تعلقات پر بحث جاری تھی کہ مودی صاحب سعودی عرب جا پہنچے، جہاں سے ایورڈ کے ساتھ یہ خبر بھی آئی ہے کہ ان کے باہمی تعلقات معاشی دائرے سے نکل کر سٹریٹیجک دائرے میں داخل ہو چکے عرب امارات میں مودی صاحب کے استقبال میں جو والہانہ پن تھا، اس کی صدائے بازگشت ابھی تک سنی جاتی ہے۔
3 نفاذ قانون کے باب میں سماج کی عمومی اخلاقی حالت اور نظام کو نظر انداز نہ کیا جائے 4 قانون کا نفاذ کرتے وقت ریاست کے اجتماعی مفادات کو پیش نظر رکھا جائے 5 پولیس، عدلیہ اور بطور خاص اراکین پارلیمنٹ کی تربیت کا اہتمام کیا جائے اور انہیں اخلاقیات قانون کے ساتھ سماجیات کی بھی تعلیم دی جائے 6 میڈیا پر الزام تراشی کا جو کلچر فروغ پذیر ہے، اس نے ریاستی اداروں پہ عمومی اعتماد کو کمزور کر دیا ہے۔
تو ضروری ہے کہ پہلے متبادل ستون کھڑے کر دیے جائیں تاکہ کل اگر اسے گرایا بھی جائے تو چھت کھڑی رہے موجودہ حکومت ستون گرانے میں لگی ہے لیکن اسے نئے ستون کھڑے کرنے سے زیادہ دلچسپی نہیں متبادل ستون سیاسی استحکام ہے جس کے بغیر معاشی استحکام کا خواب نہیں دیکھا جا سکتا تنگ دلی ا ور محدود سوچ کے ساتھ مدینے کی ریاست نہیں بنائی جا سکتی ریاست مدینہ بنانے کے لیے پیغمبرانہ اعلی ظرفی سے فیض اٹھانا ہو گا۔
اس کا بنیادی سبب یہ ہے کہ تعلیمی نصاب سے لے کر سماجی اداروں تک، کہیں جمالیاتی ذوق کی آب یاری کا کوئی اہتمام نہیں یہ ذوق فنون لطیفہ سے پیدا ہوتا، تہواروں میں پرورش پاتا اورادب میں پنپتاہے تعلیمی اداروں میں ان تینوں کا گزرہے نہ سماجی سرگرمیوں میں اس کے نتیجے میںدل کی سختی اتنی بڑھ گئی کہ جہاں چند افراد ہنستے کھیلتے دکھائی دیں، ہم لٹھ لے کر چڑھ دوڑتے ہیں کہ لہو ولعب کو برداشت نہیں کیا جائے گا۔
تو سیاسی جماعتوں سے بھی معمول کے مطابق سرگرمیوں کی توقع نہیں رکھنی چاہیے اگر ملک میں سیاسی مقدمات قائم نہ کیے جائیں میڈیا مکمل طور پر آزاد ہو کسی راہنما کی آزادیٔ رائے کو سلب نہ کیا جائے حکومت سیاسی جماعتوں کے ساتھ مفاہمت پر مبنی رویہ رکھتی ہو تو پھر اپوزیشن اور سیاسی جماعتوں سے مطالبہ کیا جانا چاہیے کہ وہ دھرنے یا مارچ کی سیاست نہ کریں اگر یہ سب کچھ میسر نہ ہو تو پھر سیاسی جماعتیں کیا کریں؟
سیاسی جماعتوں کے بغیر سیاسی کلچر آگے نہیں بڑھ سکتا جب سیاسی جماعتوں کو مصنوعی طور پر تخلیق کیا گیا تو غیر سیاسی لوگوں نے عہدیداروں اور قیادت کا انتخاب کیا اس قیادت نے سیاسی جماعتوں کو اپنے وفا دار لوگوں کا گروہ بنا دیا اس ملک میں کوئی سیاسی جماعت ایسی نہیں جس نے کارکنوں کی تربیت کا کوئی انتظام کیا ہو جماعت اسلامی کا استثنا ہے، وہ بھی اس لیے کہ خود کو سیاسی جماعت نہیں، ایک اسلامی تحریک سمجھتی ہے۔
اس کے لیے ایک متفقہ پارلیمانی کمیٹی بنی ڈیڑھ سال تحریک انصاف نے اس کمیٹی کا بائیکاٹ کیے رکھا اس کے بعداس کمیٹی کے کم و بیش ساٹھ اجلاس ہو چکے کمیٹی نے تجاویز کے لیے اخبارات میں اشتہارات دیے ہزاروں تجاویز آئیں ان کا جائزہ لیا گیا مشاورت سے مو جود آٹھ انتخابی قوانین کو ملا کر ایک ایکٹ بنا دیا گیا تین نکات پر اختلاف ہوا ان میں الیکٹرانک ووٹنگ، بائیو میٹرکس اور اوورسیز پاکستانیوں کے ووٹ کے معاملات شامل ہیں۔
یہ کوئی انکشاف نہیں کہ جمعیت کے نوجوان عملا جہاد افغانستان میں شریک ہوئے قاضی حسین احمد اور منور حسن صاحب، دونوں کے ادوار امارت میں اس تصور جہاد کی بھرپور آبیاری ہوئی اخوان سے مستعار یہ نعرہ، جمعیت کے اجتماعات میں برسوں سے گونج رہا ہے کہ "سبیلنا سبیلنا: الجہاد الجہاد" منور صاحب کے دور میں امریکہ کے خلاف لڑنے والا ہر آدمی قابل تحسین ٹھہرا حکیم اﷲ بھی اور اسامہ بھی نوجوان ظاہر ہے کہ اس سے اثرات قبول کرتے ہیں۔
