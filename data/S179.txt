اس دوران بھارتی فوج، اسٹیبلشمنٹ اور حکومت مقبوضہ کشمیر کے باسیوں کے دل جیتنے میں ناکام رہی، ظلم، جبر اور ناانصافی کا دور جاری رہا دوہزار آٹھ میں بھارتی فوجیوں کے ہاتھوں دو کشمیری لڑکیوں کی زیادتی کے بعد قتل کے افسوسناک واقعے نے پورے مقبوضہ کشمیرکوشدید بھونچال سے دوچار کر دیا عوامی غصہ اور نفرت باہر آگئی، مظاہروں کا ایسا سلسلہ شروع ہوا جس سے ریاستی انتطامیہ مفلوج ہوگئی اگلے دو تین برس تک یہ احتجاج چلتا رہا دو ہزار دس میں یہ خالصتا پرامن، سیاسی جدوجہد اپنے عروج پر پہنچ گئی اگلے سال مشرق وسطی میں عرب بہار کا طوفان آیا یہ بہترین موقعہ تھا کہ کشمیری اپنی بھرپور عوامی جدوجہد کے ذریعے دنیا کی توجہ اپنی طرف مبذول کرا سکتے تھے، افسوس مختلف وجوہ کی بنا پر اس موقعہ کو استعمال نہ کیا جا سکا اگلے برسوں میں معاملات دگرگوں ہوتے گئے نوجوان فرسٹریشن کا شکار ہو کر حزب المجاہدین کی طرف جانے لگے دو ہزار پندرہ سے مسلح جدوجہدتیز ہو گئی کشمیریوں کی جدوجہد کا حالیہ فیز دو تین حوالوں سے ماضی سے مختلف ہے۔
برطانیہ میں سیون سیون کے دھماکوں کے بعد شروع میں شدت پسند ذہن رکھنے والے مسلمانوں پر کریک ڈائون ہوا اور سب کو ایک ہی آنکھ سے دیکھا گیا بعد میں ماہرین نے ریسرچ کر کے یہ نتائج نکالے کہ ان کی الگ الگ کیٹیگری بنا کر الگ الگ ڈیل کیا جائے ریسرچ کے مطابق اس کے امکانات موجود رہتے ہیں کہ کوئی سخت گیر فکر رکھنے والا نوجوان اپنی سوچ کے ارتقائی مراحل میں دہشت گردی تک پہنچ جائے، مگر اس کے بھی قوی امکانات ہیں کہ وہ صرف اپنی اسی کیٹیگری تک ہی محدود رہ جائے بلکہ اسے مکالمہ اورگفتگو سے مزید نرم کر کے ماڈریٹ بنایا جا سکے ایسا ایک تجربہ چند سال پہلے مصر میں کیا گیا حسنی مبارک کے دور میں جیل میں بندمذہبی قیدیوں کے ساتھ ایک مکالمے کے عمل کا آغاز ہوا ان دنوں جیل میں حزب التحریر، اخوان المسلمون، القاعدہ اور بعض شدت پسند تنظیموں کے لوگ قید تھے، ان میںاسامہ بن لادن کے نائب اور آج کل القاعدہ کے سربراہ ایمن الظواہری کی سابقہ تنظیم کے جنگجو بھی شامل تھے۔
مجھے محسوس ہوا کہ دینی مدارس سے تعلق رکھنے والے ممتاز علما کی فکر اور سوچ کو میرے جیسے لوگ زیادہ نہیں جانتے، ان کی تحریریں اور کتابیں ایک خاص روایتی دائرے تک ہی محدود رہتی ہیں، وہاں انہیں بہت زیادہ پزیرائی ملنے کے باوجود مین سٹریم میڈیا میں ان کی فکر سرائیت نہیں کرپاتی بعض نوجوان قارئین نے فیس بک میسجز اور ای میلز کے ذریعے نئے سال کے حوالے سے مشورہ مانگا میں تو ہر ایک کو یہ کہوں گا کہ نئے سال کی کمٹمنٹ میں قرآن پاک ترجمہ سے پڑھنے کی ضرور کوشش کریں خاص طور پر وہ نوجوان جو مطالعے کے شوقین ہیں، مگر اس طرف توجہ نہیں دے پاتے، انہیں اس طرف سوچنا چاہیے جو بھی ترجمہ انہیں اچھا لگے، اسے پڑھ ڈالیں کتابیں پڑھنے کے حوالے سے اپنا ہدف مقر ر کریں اپنی تعلیمی یا دفتری مصروفیت کے ساتھ ساتھ کچھ وقت پڑھنے کو نکالیں، ہر مہینے کم از کم ایک نئی کتاب تو پڑھ ڈالیں فکشن کو اپنے مطالعہ کا حصہ ضرور بنائیں کہ شخصیت میں سافٹ نیس اسی سے آتی ہے۔
پاکستان کے سیاسی کلچر کی اخلاقی تطہیر کے لیے بھی ضروری ہے کہ اس نوعیت کے الزامات اپنے منطقی انجام تک پہنچیں سیاسی جلسوں میں اور میڈیا پراسمائے صفات کا جس دریادلی کے ساتھ استعمال ہوتا ہے، وہ ہر اس آدمی کے لیے باعث تشویش ہے جو اخلاقیات کو اہمیت دیتاہے آج جس کا دل چاہے کسی کو کرپٹ کہہ دے یہودیوں کا ایجنٹ قرار دے دے کوئی جرم کسی سے منسوب کر دے کوئی قانون، کوئی اخلاقی ضابطہ اس کا ہاتھ نہیں روکتا یہ اب ہمارا سماجی روز مرہ ہے اور سیاست کو سماج سے الگ کر کے نہیں دیکھا جا سکتا، اس لیے یہ امر سماجی تزکیے کے بغیر ممکن نہیں؛ تاہم سماجی اصلاح کا ایک حصہ یہ بھی ہے کہ میڈیا اس باب میں اپنا کردار ادا کرے میڈیا سماج اور سیاست، دونوں کا بیک وقت متحرک حصہ ہے اور آج دونوں کے بناؤ اور بگاڑ میں بنیادی کرادار ادا کر رہا ہے" اس لیے کیا اچھا ہو کہ میڈیا اس اصلاحی عمل میں شریک ہو، اگرچہ اس وقت اس کا معاملہ اس کے برعکس ہے۔
کتاب پڑھی جائے یا پھر ٹی وی، فلم کا سہارا لیا جائے اس بار کتاب پڑھنا دوبھر ہو رہا تھا، اس لئے سارا زور فلموں پر رہا، بعض بھارتی ٹی وی چینلز کے پروگرام بھی دانستہ طور پر دیکھے نائن الیون کے بعد امریکہ پرمفروضہ حملوں کے حوالے سے کئی فلمیں بنی ہیں، ایک فلم میں شمالی کوریا کے دہشت گردوں نے وائٹ ہائوس پر قبضہ کر کے امریکی صدر کو بنکر میں محبوس کر لیا وہ ایک دلچسپ تھرلنگ فلم تھی، جس کا اختتام روایتی انداز میں یعنی امریکی سپیشل فورسزکی فتح یابی کی صورت میں نکلا اس سے ملتے جلتے موضوعات پر دو چار اور فلمیں بھی دیکھیں دو تین باتیں خاص طور پر نوٹ کیں ایک تو ان کے موضوعات کی وسعت ہے، اتنے زیادہ تجربات کا ہمارے ہاں تو تصور بھی نہیں کیا جاسکتا یہ بھی دلچسپ لگا کہ وہ اپنے اداروں کی خامیاں اور غلطیوں کی نشاندہی کرتے بلکہ بڑے بے رحمانہ انداز میں انہیں بے نقاب کرتے ہیں، مگر آخری تجزیے میں اس ادارے کے لئے ہمدردی اور محبت پیدا کر دیتے ہیں۔