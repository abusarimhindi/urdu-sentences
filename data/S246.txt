وہ اگر دانتوں کے ڈاکٹر بن جاتے یا کوئی اور شعبہ اختیار کرتے تو ایک خاص سطح سے زیادہ کی کامیابی نہ مل پاتی لگتا ہے کہ قدرت کا لافانی ڈیزائن آف نیچر انہیں وکالت میں لے آیا وکیل کے طور پر انہوں نے انسانی حقوق کے لئے کام کرنے والے ایک مشہور وکیل کو جوائن کیا ہیومن رائٹس ایکٹوسٹ کی حیثیت سے ان کے پاس زیادہ تر کیسز پسے ہوئے، مظلوم لوگوں کے آئے صادق خان نے نہایت جوش و خروش سے ان کیسز کو لیا اور بہت سے لوگوں کو ریلیف دلایا لندن پولیس، بلدیہ اور دیگر سرکاری محکموں سے جنہیں شکایات تھیں، جو لوگ پولیس کے رویے سے نالاں تھے یا جنہیں نسل پرستی کی بنیاد پر نشانہ بنایا جا رہا تھا... ان سب کی پیروی صادق خان نے کی اس حوالے سے ان کے کئی کیسز بڑے مشہور بھی ہوئے پولیس تشدد کا نشانہ والے ایک ہیر ڈریسر ''کینتھ ہسو" کو خان نے پولیس سے ہرجانہ دلوایا نسلی امتیاز کا نشانہ بننے والے کالوں اور دیگر رنگدار قومیتوں کے اساتذہ کے مقدمے لڑے امریکی سیاہ فاموں کی تنظیم نیشن آف اسلام کے سربراہ لوئیس فرح خان کا کیس بھی صادق خان ہی نے لڑا نائن الیون کے بعد اور خاص طورپر انگلینڈ میں سیون سیون کے بم دھماکوں کی وجہ سے مسلمانوں میں پھیلنے والی دہشت کے دنوں میں صادق خان کا کردار بڑا نمایاں اور بھرپور رہا تب تک وہ جنوبی لندن کے علاقہ ٹوٹنگ سے رکن پارلیمنٹ بن چکے تھے۔
مزے کی بات ہے کہ ہیلری کی مخالفت خود خواتین کے ایک حلقے کی طرف سے ہوتی رہی اب خود امریکی ماہرین کا کہنا ہے کہ جس طرح سفید فام لوگ ٹرمپ کے لئے باہر نکلے، اسی طرح سیاہ فام لوگ ہیلری کے لئے باہر نہیں آئے یہی سیاہ فام پچھلے دو صدارتی انتخابات میں اوباما کے لئے باہر نکلے تھے، اس بار ٹرمپ سے شدید اختلاف اور عناد کے باوجود ہیلری کے لئے وہ زیادہ گرم جوشی نہیں دکھا سکے ہیلری کی انتخابی مہم چلانے والوں کا خیال تھا کہ ٹرمپ کے خواتین مخالف بیانات سے ناراض ہو کر امریکی خواتین بڑی تعداد میں باہر آ کر ہیلری کو ووٹ دیں گی، ایسا نہیںہوسکا ڈونلڈ ٹرمپ کے حق میں سب سے اہم نکتہ یہ گیا کہ انہوں نے امریکی عوام، خاص کر اکثریتی سفید فام آبادی کے جذبات کو سمجھا، ان کی دکھتی رگ پر انگلی رکھی اور ان کے حقیقی مسائل کو سامنے لاتے ہوئے انہیں متحرک کر دیا مشی گن، اوہائیو، پنسلوانیا، وسکانسن جیسی ریاستوں میں خاص طور پر ایسا ہوا، جہاں ماضی میں انڈسٹریزموجود تھیں، مگر سست رفتار امریکی معیشت کے باعث وہ صنعتیں دوسرے علاقوں اور بعض دوسرے ممالک میں منتقل ہوگئیں اور ان ریاستوں میں بیروزگاری اور بدحالی پھیل گئی ٹرمپ کی جانب سے امریکی معیشت کو تیز کرنے، امریکی مفادات کو مقدم رکھنے اورامریکی نوجوانوں کے لئے زیادہ بہتر روزگار کے مواقع فراہم کرنے کے دعوئوں نے بھی جادو کر دکھایا ایک فیکٹر نسلی، ثقافتی شناخت کا بھی تھا۔
استنبول کے متوسط گھرانے کے اس شخص نے حیران کن کام کر دکھائے سیاسی اعتبار سے منقسم ترک معاشرے میں انہوں نے صرف اسلامسٹوں کی قوت پر تکیہ کرنے کے بجائے وسیع تر بنیاد پر اتحاد بنایا انہوں نے سنٹر آف رائٹ اور لبرل لفٹ کے ووٹروں کو بھی اپنی طرف مائل کیا اردوان نے ایک نیا نعرہ دیا ''سوشلی کنزرویٹو، پولیٹکلی لبرل" لبرل اکانومی کے نعرے نے انہیں مغربی کارپوریٹ ورلڈ کی حمایت دلا دی اپنی خارجہ پالیسی کو انہوں نے یکسر بدل کر رکھ دیا اپنے پڑوسیوں سے تعلقات بہتر بنائے، ماضی کے مخالفوں کے ساتھ دوستی کی، جس کا اثر سیاحت پر پڑا ترک کمپنیوں کو غیر ممالک کے بڑے کنٹریکٹ ملنا شروع ہوئے چند ہی برسوں میں ترک معیشت میں انقلاب برپا ہوگیا بیرونی قرضے اتر گئے، زرمبادلہ کے ذخائر میں بے پناہ اضافہ ہوا، فی کس آمدنی کہاں سے کہاں چلی گئی خوشحالی کی اس لہر اور مغرب کی سیاسی سپورٹ نے سخت گیر سیکولر سول ملٹری اسٹیبلشمنٹ کے ہاتھ باندھ دیے اردوان آہستگی سے، مگر درست سمت میں آگے بڑھتے رہے طاقتور عدلیہ میں اپنے لیے گنجائش پیدا کی، فوجی اسٹیبلشمنٹ اور ایجنسیوں کودیوار سے لگا دیا، بہت سوں کے خلاف مقدمات چلائے اور انہیں جیل بھیجا طیب اردوان کی جماعت نے پچھلے تین عام انتخابات جیتے، 2003ء سے 2014ء تک وزیراعظم رہے گزشتہ برس انہوں نے صدر بننے کا ارادہ کیا اور انتخاب آسانی سے جیت لیا ان کا ارادہ اب صدر کے نمائشی عہدے کو طاقتور بنانا تھا۔
