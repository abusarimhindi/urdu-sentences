تعصب اور تنگ نظری کے خول سے نکل کر وہ کہانی سنی یا پڑھی جائے توسنگدل انسان بھی موم ہوجائے ایک لڑکی جسے غیرت کے نام پر گولی ماری گئی اور مردہ سمجھ کر دریا میں پھینک دیا گیا، قدرت نے اس کی زندگی بچالی، گولی مارنے والوں کے خلاف مقدمہ چلا اور پھر ان کے دبائو پر لڑکی نے انہیں معاف کر دیا فلم کا مرکزی خیال ہی یہ ہے کہ غیرت کے نام پر قتل یا اس کی کوشش کرنے والے بعد میں دبائو ڈال کر متاثرہ لڑکی سے معافی حاصل کر لیتے ہیں، مگر قانون میں ترمیم کر کے ان کے بچ نکلنے کا یہ راستہ ختم ہونا چاہیے۔
بڑی مسرت سے انہوں نے بتایا کہ اس کتاب نے متعدد طلبا کی زندگی بدل دی گزشتہ روز کی ملاقات میں انہوں نے اپنا ایک اور تجربہ شیئر کیا کہنے لگے: ''میں نے ایک اور کام شروع کیا ہے، اپنے لیکچر سے پہلے ایک آدھ منٹ کی کوئی بامقصد، اصلاحی بات کر دی، ویڈیو سلائیڈ دکھا دی اور اس کے بعد روٹین کا لیکچر شروع کر دیا لیکچر کے اختتام پر شروع میں کہی گئی بات کے حوالے سے ایک دو منٹ مزید گفتگو کر لی پچھلے چند ماہ کے تجربے سے میں نے یہ سیکھا ہے کہ تین چار منٹ کی گفتگو بسا اوقات بہت کارگر اور موثر ثابت ہوتی ہے۔
پچھلے سال ملا عمر کی وفات کی خبر کی تصدیق کے بعد ملا اختر منصور امیر بنے تو طالبان کا ایک دھڑا اس وقت ملا منصور سے زیادہ خوش نہیں تھا، انہوں نے ملا عمر کے بیٹے ہونے کے ناتے ملا یعقوب کو امیر بنانے کی بات کی ملا یعقوب کے ایک انکل ملا منان اس حوالے سے خاصے پرجوش تھے، مگر ملا منصور نے حقانی نیٹ ورک سمیت دیگر طاقتور طالبان شخصیات کی حمایت حاصل کر لی اور اپنے آپ کو طالبان امیر کے طور پر منوا لیا اب نئے امیر کے انتخاب کے بعد ملا یعقوب کو مرکزی چین آف کمانڈ میں اہم عہدہ دے کر ایڈجسٹ کیا گیا ہے۔
آپریشن ضرب عضب البتہ اس لحاظ سے استثنی ہے کہ اگرچہ اس کے پیچھے کئی برسوں کی قربانیاں اور ہزاروں لوگوں کا ناحق لہو موجود تھا، لیکن یہ کسی فوری ردعمل میں شروع نہیں ہوا یہ بات مگر درست ہے کہ اس میں مزید شدت اور قوت سانحہ پشاور نے پیدا کی، جب سکول کے معصوم پھولوں کو درندوں نے مسل ڈالا فوجی عدالتیں بھی اس کے بعد قائم ہوئیں، کراچی آپریشن کا دائرہ کار وسیع اور ہمہ گیر بھی اس کے بعد ہی ہوا ایک بات ہر ایک پر واضح ہو گئی کہ اب ماضی کا گند صاف کیا جائے گا، جو غلطیاں پہلے دہرائی گئیں، وہ مستقبل میں نہیں ہوں۔
ن لیگ کے ایک بڑے سپورٹرتجزیہ کار جو پاکستانی کرکٹ کے بھی مدارالمہام سمجھتے ہیں، انہوں نے اس حوالے سے تابڑ توڑ پروگرام کئے اور نئی عسکری قیادت کے لئے ایک پورا روڈ میپ تجویز کیا موصوف عدلیہ کو بھی مشورے دینے سے باز نہیں آئے اور قطری شہزادے کا خط پیش ہونے کے اگلے روز فرمانے لگے کہ اب تو یہ کیس ختم ہوگیا ہے، صرف شہزادے سے خط کی تصدیق کا پوچھنا باقی ہے، وہ ہاں کر دیں تو پھر کیس ختم ہوگیا ہم نے تو یہی سنا تھا کہ زیرسماعت کیس کے بارے میں اس طرح کے تبصرے اور فاضل جج صاحبان کوایسے لوڈڈ مشورے دینا توہین عدالت ہے۔
اتوار کے اخبارات میں ایک دلچسپ خبر پڑھنے کوملی، دل کھل اٹھا بہت اچھا لگا ایک معروف امریکی چینل نے چند دن پہلے اپنی خصوصی رپورٹ میں اس واقعے کی تفصیل پیش کی کہانی ایک سات سالہ بچے جوناہ سے شروع ہوئی، بدقسمتی سے وہ جگر کی ایک لاعلاج مہلک بیماری کا شکار ہوگیا اس بیماری میں جگر کے اندر شوگر جمع تو ہوتی ہے، مگر وہ جسم میں اسے خارج نہیں کرتا، جس کے نتیجے میں باڈی کا شوگر لیول خطرناک حد تک کم ہوجاتا ہے، اگر ہر چار پانچ گھنٹوں کے بعد ایک خصوصی ٹیوب کے ذریعے معدے میں شوگر داخل نہ کی جائے تو موت تک واقع ہوسکتی ہے۔
ام الامراض ہماری قومی زندگی، سماج اور معاشرت میں پائے جانے والے امراض یا بڑے مسائل کی تعداد کم نہیں کسی ایک بڑے مسئلے کی نشاندہی کرنا آسان نہیں ایک زمانے میں جنرل ضیاالحق نے ملک بھر سے دانشوروں، سکالروں کی بڑی تعداد اسلام آباد میں جمع کر کے انہیں کئی گروپوں میں تقسیم کر دیا اور یہ ٹاسک دیا کہ ملک و قوم کو درپیش نمبر ون مسئلے کی نشاندہی کریں دانشور حضرات دو تین دن تک لگے رہے، کئی سیشن ہوئے، ہر گروپ نے اپنی اپنی سفارشات پیش کیں اور بعد میں پتہ چلا کہ ان سب نے جن مسائل کی جانب توجہ دلائی، ان کی تعداد سینکڑوں میں ہے۔
وہاں تحصیل بار میں افغانستان پر روسی قبضے کے خلاف قرارداد پیش ہوئی تو اچھا بھلا ہنگامہ کھڑا ہوا خان عبدالولی خان کے مداح ایک وکیل نے پرجوش تقریر کی کہ روس صرف افغانستان تک نہیں رہے گا، چھ آٹھ ماہ میں وہ پاکستان پر بھی قابض ہو جائے گا، پھر ان تمام لوگوں کی شامت آئے گی، جنہوں نے روس مخالف بیانات دیے یا قراردادیں منظور کیں یہی فضا ملک بھر میں تھی، ہمارے عسکری منصوبہ سازوں نے اگر اس وقت روس کی مزاحمت کا فیصلہ کیا تو اگرچہ اس فیصلے سے لیفٹ ونگ کو پہنچنے والی ''تکلیف‘‘ کا اندازہ کیا جا سکتا ہے، لیکن وہ فیصلہ بہرحال غلط نہیں تھا۔
ان میں اور کسی ڈکٹیٹر کے اندا ز حکومت میں کچھ فرق نہیں ہوتا جناب زرداری نے پانچ سال بادشاہوں کے انداز میں حکومت چلائی، جسے چاہا نواز دیا، جسے چاہا دھتکار دیا کمر کا علاج کرنے والے ڈاکٹر کو انرجی کا مختار کل بنا دیا، دانتوں کے ڈاکٹر کو مشیر خاص، جس پر کرپشن کے زیادہ الزامات تھے، عدالت نے جس پر شکوک ظاہر کئے تھے، اسے وزیراعظم بنا دیا ایک صاحب جو مرکزی قیادت میں شمار ہونے لگے تھے، ان کی بڑھکیں ملک بھر میں گونجا کرتیں، ''صاحب‘‘ ناراض ہوئے تو اقتدار کے ایوانوں میں ان کا داخلہ بندہوگیا، وہ عبرت کی مثال بن گئے شہنشاہت اور کیا ہوتی ہے؟
کارکن صحافیوں کی مشکلات اور میڈیا مالکان کے حوالے سے ایک سیشن ہوا، کالم نگاروں اور عوامی رائے عامہ پر ان کے اثرات کے حوالے سے آخری مگر نہایت بھرپور سیشن ہوا برادرم خورشید ندیم نے گزشتہ روز کے کالم میں اس کی کچھ تفصیل بیان بھی کی مردان یونیورسٹی کے طلبہ نے اپنے انہماک، دلچسپی اور بیدار مغز سوالات سے متاثر کیا صبح سے شام تک سنجیدہ موضوعات پر مسلسل تقریریں سننا آسان کام نہیں، مگریہ طلبہ چند منٹوں کے لئے بھی بور‘ یا غیر حاضر دماغ نظر نہیں آئے ایک دلچسپ بات یہ معلوم ہوئی کہ اس یونیورسٹی کے بانی کے پی کے‘ کے سابق وزیراعلی امیر خان ہوتی تھے۔
تو براہ کرم اس پر کوئی لیبل نہ لگایا جائے جو طالبان سے مذاکرات کی بات کرتے ہیں، انہیں دہشت گردی کا حامی کہنا زیادتی اور ظلم ہوگا یہ ممکن ہے کہ ان کا استدلال غلط ہو یاان مسلح گروہوں کے ساتھ مذاکرات ممکن نہ ہوپائیں، مگر ایسی سوچ رکھنے والوں کو ان کے اخلاص، درد مندی اور امن پسندی کی رعایت تو دینی چاہیے جو لوگ سینکڑوںبلکہ ہزاروں نان بلوچی سیٹلرز کے قاتل بلوچ مسلح گروہوں کے ساتھ مذاکرات کی بات کرتے ہیں، انہیں تو اینٹی اسٹیبلشمنٹ، امن دوست اور پرو ہیومن رائٹس قرار دیا جائے جبکہ یہی حکمت عملی دوسری طرف اپنانے والے پر طعنہ زنی سمجھ سے باہر ہے۔
ہنٹنگٹن نے مغرب کو اس ''خطرے‘‘ سے نمٹنے کے لیے چھ مشورے بھی دیئے جو یہ ہیں: ''مغرب اپنی تہذیب کے اندر تعاون اور اتحاد میں اضافہ کرے، خاص کر یورپ اور شمالی امریکہ یعنی امریکہ اور کینیڈا کے درمیان فاصلے ختم ہونے چاہئیں اسلامی تہذیب اور کنفیوشین (چینی) تہذیبوں کی عسکری قوت کو بڑھنے سے روکا جائے مغربی اقدار اور مفادات کی جانب نرم گوشہ رکھنے والی تہذیبوں کو ساتھ ملایا جائے اسلامی تہذیب اور چینی تہذیب کے درمیان اختلافات پیدا کیے یا بڑھائے جائیں مغربی مفادات کو آگے بڑھانے اور انہیں قانونی اور اخلاقی جواز فراہم کرنے والے عالمی اداروں کو مزید مضبوط اور مستحکم کیا جائے‘‘ یہ تو تھا۔
افسوس یہ کہ آج مسلم لیگ کی صفوں میں کوئی بڑا نہیں یوں مسلم ہائے لیگ کی "ہائے ہائے" ختم ہو نے کو نہیں آ رہی نوازشریف صاحب نے اگر پرویز مشرف کی دوسری باقیات کو گوارا نہ کیا ہو تا تو انہیں یہ مشورہ دینا درست نہ ہوتا کہ مسلم لیگ کے نام سے مو جود گروہوں کو اپنے دامن میں جگہ دے دیں بر سر اقتدار آنے کے بعد ان کے پاس ایک موقع تھا کہ وہ اپنا دل کھلا کرتے اور مسلم لیگ کو ایک جماعت بنا دیتے یہ وقت گزر گیا ایک سال میں تلخی اتنی بڑھ گئی ہے کہ اب یہ کام مشکل تر ہو گیا ہے۔
نواز شریف نے "ووٹ کو عزت دو" کی چادر سے اس کا سر ڈھانپ دیا وہ بیٹی سمیت جیل جا پہنچے تو یہ ذمہ داری شہباز شریف کی تھی کہ وہ اس چادر کی حفاظت کرتے وہ مسلم لیگ کے علم کو جمہوریت کی ردا بنا دیتے اوباشوں کے حملوں سے اس کو محفوظ رکھتے نواز شریف کا بھائی ہونے کا تقاضا تھا کہ وہ جمہوریت کو بھی اپنی عم زاد سمجھتے جس کی عزت کے تحفظ کے لیے نواز شریف نے اپنی جان داؤ پر لگا دی وہ یہ ذمہ داری ادا نہیں کر سکے اگر وہ مسلم لیگ کا علم بچا لیتے تو ہم سمجھتے کہ چادر تو سلامت ہے۔
تو یہ ممکن نہیں کہ قرآن مجید کی کوئی نص موجود ہو اور اس کو نظر انداز کر دیا جا ئے لیکن اس اصول کی بنیاد یہ نہیں ہو گی کہ یہ قرآن مجید پر ایمان کا ناگزیر تقاضا ہے، بلکہ اس کی بنیاد یہ ہو گی کہ اکثریت قرآن مجید کے بر خلاف کوئی مؤقف اختیار نہیں کر رہی یوں ریاست کا سیاسی نظم اصولی طور پر اکثریت کی رائے کا پابند ہوگا نہ کہ کسی خاص مذہب کا مذہبی سیاسی جماعتوں کے اس مؤقف کی بابت، دوسرا امکان یہ ہے کہ وہ ان خیالات کے مضمرات سے آگاہ ہوتے ہوئے بھی" تاریخی جبر کے تحت انہیں ماننے پر مجبور ہیں۔
پانچ صدیاں پہلے اہل کلیسا نے جو سیاسی و سماجی کردار ادا کیا، اس نے مسیحی مذہب کے خلاف ایک رد عمل کو جنم دیا رد عمل فکر و نظر کی کئی تحریکوں میں ڈھلا اور بالآخر مغرب نے اقدار کے ایک نظام پر فی الجملہ اتفاق کر لیا اس نظام اقدار نے مذہب کے کردار کو عبادت گاہ اور فرد تک محدود کر دیا مذہب کا سماجی و سیاسی کردار ختم ہوا لیکن اس کے ساتھ تقدس وابستہ رہا فکر و نظر کا معاملہ جب الہامی روایت سے بے نیاز ہو کر آگے بڑھا تو لبرل ازم کے نئے مظاہر سامنے آئے پس جدیدیت ( ) بھی اسی کا مظہر ہے۔
عوامی تائید کی بنیاد پر مرکزی حکومت کو ختم یا ناکام کرنے کی یہ کوشش اس وقت دم توڑ گئی" جب عوام نے اسلام آباد کے گھیراؤ کے لیے ساتھ دینے سے انکار کر دیا لوگوں نے اس پر ہمت نہیں ہاری اب اس مہم جوئی کو سڑکوں سے عدالتی ایوانوں میں منتقل کر دیا گیا وٹس ایپ سے جے آئی ٹی کے "ہیروں" کے انتخاب اور پھر اقامہ کی بنیاد پر نواز شریف صاحب کی نااہلی تک، دوسرا دور ہے جس میں تصادم کا عمل اپنے عروج کو پہنچ گیا یہ اہم بات ہے کہ پاناما کے معاملے میں نواز شریف کی نااہلی نہیں ہوئی، اقامہ کی اساس پر ہوئی ہے۔
جنہوں نے تفسیر اور فقہ کے اداروں کو جنم دیا پاکستان کو جب بھی اسلامی ریاست بنانے کی بات ہوئی تو فقہا کی ضرورت پیش آئی یہ اس عہد کے فقہا تھے" جنہوں نے ایک قومی ریاست کے پیراڈائم کو قبول کرتے ہوئے، اس کی اسلامی تشکیل کی کوشش کی اگر وہ صرف خلافت کے پرانے نظام پر اصرار کرتے تو اسلام ایک قومی جمہوری ریاست کے دور میں اپنا حوالہ کھو دیتا اسی دفعہ 62 اور 63 کو دیکھ لیجیے نصوص کا بیان یہ ہے کہ وہ شخص کسی منصب کے لیے نااہل ہے جو خود کو اس کے لیے پیش کرے اسی مضمون کی اور کئی روایات موجود ہیں۔
سارے ملک میں مقبولیت کھونے کے باوجود پیپلز پارٹی کو اقتدار کی سیاست سے الگ نہیں کیا جا سکا تحریک انصاف کے پاس، اس وقت کوئی متبادل نہیں عثمان بزدار صاحب پنجاب کا لیڈر بننے کی صلاحیت نہیں رکھتے گجرات کے چوہدریوں کو ایک دفعہ پھر کھڑا کر دیا گیا ہے مگر عمران خان یہ خطرہ مول نہیں لے سکتے کہ وہ پنجاب کے معاملات ان کے ہاتھ میں دے دیں وہ خود پنجاب کی حکومت کو تو کنٹرول کر سکتے ہیں، پنجاب کی سیاست کو نہیں اس دفعہ جو لوگ تحریک انصاف کے ٹکٹ پر پنجاب سے منتخب ہوئے، میرا تاثر یہ ہے کہ ان میں سے بہت سے ایسے ہوں۔
سیاسی مصلحتوں کے تحت پارٹی نے اپنے اس بیانیے سے انحراف کیا اس کا آغاز بھٹو صاحب کے عہد ہی میں ہو گیا تھا" لیکن ان کی بھاری بھرکم شخصیت نے اسے منصۂ شہود پر نہ آنے دیا معراج محمد خان جیسے لوگوں نے اس انحراف کو جان لیا تھا" لیکن ان کی آواز صدا بصحرا ثابت ہوئی بعد کے ادوار میں یہ انحرافات نمایاں تر ہوتے گئے اب انہیں چھپانا ممکن نہیں رہا یوں اس طرز عمل نے عام کارکنوں میں مایوسی کو جنم دیا وہ پارٹی سے لاتعلق ہوتے گئے جو باقی رہے وہ سیاسی مفادات کی وجہ سے جانتے وہ بھی تھے کہ نظریاتی تشخص اب قصۂ پارینہ ہے۔
کرب اور اداسی کی اس کیفیت میں یہ مجموعہ اٹھایا ابن انشا کی ایک نظم نے جیسے دل پہ ہاتھ رکھ دیا یوں لگا جیسے دیوار گریہ میں انہوں نے اس بے بسی کو منظوم کر دیا ہے:ایک دیوار گریہ بناؤ کہیں یا وہ دیوار گریہ ہی لاؤ کہیں اب جو اس پار بیت المقدس میں ہےتاکہ اس سے لپٹاردن و مصر کے، شام کےان شہیدوں کو یک بار روئیں ان کے زخموں کو اشکوں سے دھوئیںوہ جو غازہ میں لڑ کروہ جو سینائی کے دشت میں بے اماںوحشی دشمن کی توپوں کا ایندھن بنے...پچاس برس بعد بھی کیا آج اہل فلسطین کے لیے مقتل اور ہمارے لیے دیوار گریہ ہی ہے؟
ابتدائی مرحلے میں انہیں مجیب الرحمن شامی صاحب جیسے اہل دانش کی سرپرستی بھی میسر رہی بہت جلد جنرل حمیدگل صاحب کے ساتھ عمران خان کا تعلق سرد مہری کا شکار ہو گیا میں اس کے اسباب جانتا ہوں مگر ان کے بیان کا یہ محل نہیں ایک وقت گزرا اور ڈاکٹر فاروق خان بھی الگ ہوئے یہی نہیں، اور بہت سے لوگ بھی قدم چھوڑنے لگے اور اس دوران میں ایک دوسرا حلقہ ان کی جگہ لینے لگا ان میں موقع پرست زیادہ تھے اور مخلصین کم اسی طرح نظریاتی یکسوئی بھی باقی نہ رہی 2011ء میں یہ دور اپنے اختتام کو پہنچا" جب وہ مثالی سیاست کے علم بردار تھے۔
کم و بیش دس برس ہونے کو ہیں، اسلام آباد کے ایک بڑے ہسپتال کے یک از مالکان سے میری ملاقات ہوئی کہنے لگے: ہم نے لاہور سے ایک کالم نگار کو اپنے ہاں مدعو کیا" انہیں ایک بڑے ہوٹل میں ٹھہرایا اورہوائی سفر کے اخراجات اٹھائے" انہوں نے پھر ہمارے ہسپتال پر کالم لکھا" اس سے ہمیں جو شہرت ملی، اس کی قیمت ان اخراجات سے کہیں زیادہ تھی جو ان کے اس دورے پر اٹھے اگر ہم اس سے کہیں زیادہ لاگت سے اشتہار چھپواتے تو شاید ہمیں اس کاایسا فائدہ نہ ہوتا انہوں نے یہ واقعہ سنا یا تو مجھے اندازہ ہوا کہ وہ کیوں ایک کامیاب تاجر ہیں۔
پچھلے دور حکومت میں جب یمن کے مسئلے پر سعودی عرب میں فوج بھیجنے کا معاملہ اٹھا" تو حکومت اسے پارلیمنٹ میں لے آئی تحریک انصاف اس کی شدید مخالف تھی کہ وہاں فوج کو بھیجا جائے نواز حکومت نے پارلیمنٹ کے فیصلے کا احترام کیا یہ الگ بات ہے کہ بعد میں انہوں نے اس کی نا قابل تلافی قیمت بھی ادا کی اس وقت بھی ضروری ہے کہ ان معاہدوں کی تفصیلات عوام کے سامنے پیش کی جائیں اپوزیشن کو اس پر اصرار کرنا چاہیے کہ حکومت پارلیمنٹ میں اس کی وضاحت کرے اسی طرح وزیر اعظم کو دورہ چین کے معاملے میں بھی پارلیمنٹ کو اعتماد میں لینا چاہیے۔
اس کے لیے لیکن ضروری تھا کہ وہ ایک نئے فکری پیرہن اور سیاسی اسلوب کے ساتھ سامنے آتا نئی نسل کو بلاول کی ذات میں ایک امید دکھائی دیتی اسے فکری تازگی کے ساتھ ایک نئے شائستہ اسلوب سیاست کی جھلک نظر آتی ایک مثبت انداز نظرجو کسی نئے افق کی خبر دیتا لبرل طبقے کے ساتھ وہ نئی نسل کو اپنی جانب متوجہ کرتا جس کا پیپلزپارٹی سے کوئی تعلق نہ ہوتا لیکن اسے قیادت کا نیاپن متاثر کرتا آکسفورڈ کا پڑھا ہوا نوجوان سیاست دان جو روایتی سیاست کو چیلنج کرتا دکھائی دیتا افسوس کہ ایسا کچھ نہیں ہو سکا بھٹو صاحب اوراپنی والدہ سے اسے جو سیکھنا چاہیے۔
اس میں شبہ نہیں کہ ایک مستحکم انفراسٹرکچر کے بغیر معاشی ترقی تو دور کی بات، معاشی سرگرمی ہی ممکن نہیں معاصر دنیا میں ترقی کے جو مراکز موجود ہیں، ان میں انفراسٹرکچر کی تعمیر کو اولیت حاصل رہی چین، ملائیشیا، ترکی اور بھارت، سب نے موٹرویز، میٹروز اور سڑکوں کے وسیع و عریض نظام کی بنیاد پر سرمایے کو دعوت دی سرمایے نے جہاں اپنے لیے فضا سازگار دیکھی، وہاں کا رخ کیا اس لیے ایک بڑے انفراسٹرکچر کی تعمیر اگر حکومت کی ترجیح ہے" تو یہ قابل فہم ہے؛ تاہم اس کے ساتھ ساتھ حکومت کی ایک دوسری ذمہ داری ہے جو کم اہم نہیں اور وہ سماجی ترقی ہے۔
مجھے افسوس رہے گا کہ میرے جذبات کی ترجمانی میری حکومت اور میرے وزیر اعظم نے نہیں کی یہ ترجمانی ترکی کی حکومت اور ترکی کے صدر نے کی ہر معاملے میں ترکی کی طرف مقلدانہ نظر سے دیکھنے والے حکمرانوں نے، نہیں معلوم کیوں اس معاملہ میں اردوعان کی تقلید پسند نہیں کی حسینہ واجد کا مقدمہ کسی قانون، کسی اخلاق اور کسی سفارتی میدان میں ثابت نہیں دنیا کا ہر ذمہ دار فورم اس ٹریبونل کو وحشت کا کھیل قرار دے چکا انٹرنیشنل نیو یارک ٹائمز جیسے اخبارات ایک سے زیادہ بار اس کی مذمت کر چکے پھر یہ نومبر 1974ء کے سہ فریقی معاہدے کی صریحا خلاف ورزی ہے۔
اس صورت میں ہمارے لیے ایک ہی راستہ ہے کہ خود کو اس قضیے سے عملا الگ رکھیں اور محض اجتہادی آرا کی روشنی میں، اسے ایک مذہبی جھگڑا بناکر، پاکستان کو شام بنانے کی کوشش نہ کریں علامہ اقبال آج ہوتے تو وہ بھی اسی بات کی نصیحت کرتے علمائے کرام اور خارجہ پالیسی علمائے کرام کے اقوال زریں کا ایک مجموعہ، خبر کی صورت میں میرے سامنے ہے:مفتی اعظم پاکستان، مکرم و محترم مفتی محمد رفیع عثمانی صاحب کا ارشاد ہے:باغیوں کے خلاف جنگ دراصل قرآن کا فیصلہ ہے اور سعودی حکومت اسی پر عمل کرتے ہوئے، حجاز مقدس کی طرف بڑھتے ہوئے قدموں کے آگے بند باندھ رہی ہے۔
اب اگر وہ سماجیات، مذہب یا تاریخ کے بارے میں زیادہ با خبر نہیں تو انہیں کوئی الزام نہیں دیا جا سکتا بایں ہمہ اس پس منظر کے ساتھ، انہیں عالمی مدبرین میں شامل کرنا بھی سیاست و تاریخ شناسی کی کوئی عمدہ مثال نہیں معاصر مسلمان راہنماؤں میں مہاتیر محمد اور طیب اردوان نے اسلامو فوبیا پر جو کچھ کہہ رکھا ہے، اس کی موجودگی میں بھی اس تقریر کو "پہلی بار" کا ایوارڈ نہیں دیا جا سکتا مہاتیر محمد تو 9/11 سے بھی پہلے مغرب میں پائے جانے والے اسلام مخالف رجحانات اور سیاسی حکمت عملی کو جرأت اور قدرت کلام کے ساتھ اپنی تنقید کا موضوع بناتے رہے ہیں۔
اس دوران میں، اس یونیورسٹی سے کوئی بڑا علمی کارنامہ منسوب نہیں ہوا کئی تحقیقی ادارے اس سے منسلک ہیں مگر آج تک کوئی بڑی تحقیق سامنے نہ آ سکی تدریجا یہ ادارہ ایک جدید مدرسہ بنتا چلا گیا زیادہ سے زیادہ مخصوص مذہبی تعبیرات کا تبلیغی مرکز یا ایک مذہبی سیاسی جماعت کے وابستگان کے لیے روزگار کا وسیلہ علمی کم مائیگی کی ایک وجہ یہ رہی کہ یہاں علمی تحقیق کے لیے حوصلہ افزا فضا میسر نہ ہو سکی ادارہ تحقیقات اسلامی کو یونیورسٹی سے وابستہ کر دیا گیا" مگر ڈاکٹر فضل الرحمان کے ذکر پر پابندی رہی، جن کی علمی وجاہت کا اعتراف دنیا بھر میں کیا جاتا ہے۔
