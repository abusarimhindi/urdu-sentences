یہ سمجھ نہیں آ رہی تھی کہ اسے شروع کس طرح کیا جائے پھر ایک روز اپنے بیوی اور بچوں کے ساتھ گاڑی میں کسی دوسرے شہر جاتے ہوئے اچانک ذہن میں کوندے کی طرح خیال لپکا کہ اسے داستانی انداز میں لکھا جائے مارکیز نے وہیں پر گاڑی موڑی اور واپس گھر کا رخ کیا بیوی بچے بھونچکا رہ گئے گھر پہنچ کر اس نے اپنی گاڑی بیچی، بینک اکائونٹ خالی کیا اور جتنے پیسے تھے، بیوی کے حوالے کر دئیے کہ مجھے ڈسٹرب نہ کرنا وہ روزانہ کئی گھنٹوں تک اس ناول پر کام کر تار ہا اس کی توقع سے زیادہ وقت لگ گیا وفا شعار دانا بیوی نے خاوند کو ڈسٹرب نہ کیا، گوشت اور بریڈ وغیرہ دکانداروں سے ادھار لیتی رہی، کئی ماہ تک یہ سلسلہ چلتا رہا، آخر ایک دن ناول مکمل ہوا، مارکیز نے مسودہ اپنی بیوی کو دیا اور اسے ایک پبلشر کو پوسٹ کرنے کے لئے بھیجا وہ ناول ہٹ بلکہ سپر ہٹ ہوگیا، دو ہفتوں میں اس کی ہزاروں کاپیاں فروخت ہوگئیں عالمی ادب کے قارئین کو مارکیز کے ساتھ ساتھ اس کی بیوی کا بھی شکر گزار ہونا چاہیے اگر وہ ایثار کیش نہ ہوتی تو شائد مارکیز اپنا سب سے اہم ناول کبھی نہ لکھ پاتا، عالمی ادب بھی تب شائد نامکمل ہی رہتا یہ حقیقت ہے کہ مارکیز صرف فردنہیں، بلکہ ایک اسلوب، سکول آف رائٹنگ اور طرز فکر کا نام بھی ہے۔