نائن الیون کے بعد کی دنیا میں اور خاص کر افغانستان اور عراق پر امریکی حملے کے بعد مسلم دنیا میں ردعمل کی جو لہر اٹھی، اس نے شدت پسند مسلم گروہوں کو جنم دیا، وقت گزرنے کے ساتھ جن کی طاقت میں اضافہ ہوا اور ان کے طرز عمل میں سفاکی اور بے رحمی بڑھ گئی عام آدمی کی زندگی کی قدر وقیمت تو دور کی بات ہے، اپنے خاص گلوبل ایجنڈے کی خاطر پورے پورے ملک تباہ وبرباد کرادینے میں وہ کوئی حرج نہیں سمجھتے القاعدہ سے داعش تک کے اس سفر میں کئی پڑائو آتے ہیں، شام کا النصرہ فرنٹ ہو، نائجیریا کے بوکو حرام ہوں، صحرائے سینا میں برسرپیکار مصری انتہا پسند گروہ ہو یا تحریک طالبان پاکستان اور اس کے اتحادی دہشت گرد گروپ... ان سب کی سوچ، لائحہ عمل اور انداز ایک ہی ہے۔
ہر مرحلے پر یہ یاد رہے کہ کوئی بے گناہ نشانہ نہ بنے، محض مسلکی، گروہی تعصب یا شکل صورت کی بنا پر کسی کو ہرگز ہدف نہ بنایا جائے کہیں پر کوئی غلطی ہوئی تو وہ نقصان دہ ثابت ہوگی یہ بھی یاد رہے کہ قدامت پسندمذہبی فکر، جہادی تنظیموں سے وابستگی یا سخت گیر مسلکی رویے بھی دہشت گردی کی دلیل نہیں پاکستان بے شمار داخلی تضادات رکھنے والا ایک پیچیدہ ملک ہے جس کی اپنی ڈائنامکس ہیں، ان سب کو سمجھنا ہوگا ہمارے ہاں روایتی مذہبی فکر یا سخت گیر مذہبی فکر والے کئی حلقے موجود ہیں، لاکھوں، کروڑوں لوگ اس سے وابستہ ہیں، مگر ان کی یہ سوچ ریڈیکل یا انتہا پسندانہ نہیں تبلیغی جماعت روایتی فکر رکھنے والی جماعت ہے، مگر اس سے وابستہ لوگ اپنی تمام تر توجہ دعوت وتبلیغ پر مرکوز رکھتے ہیں۔
لوڈ شیڈنگ ختم کرنے، معاشی ترقی اور بڑے ترقیاتی منصوبے مسلم لیگ ن نے اقتدار سنبھالتے ہی سب سے زیادہ توجہ بجلی کے منصوبوں پر دی ان سے کئی غلطیاں ہوئیں، نندی پور پراجیکٹ ایک بلنڈر ثابت ہوا، چولستان کا سولر منصوبہ اپنے نتائج میں توقعات سے بہت کم تر نکلا، نیلم جیلم پراجیکٹ جلدی مکمل نہ ہوسکا، کوئلے کے منصوبوں میں کئی مسائل در آئے ان سب کے باوجود اگر انتخابات 2018ء میں ہوئے تو کئی ہزار میگا واٹ بجلی سسٹم میں شامل ہوچکی ہوگی اور امکانات ہیں کہ الیکشن والے سال کا موسم گرما لوڈ شیڈنگ کے اعتبارسے بہت بہتر ہو یہ بات تقریبا یقینی ہے کہ اس وقت لاہور میں اورنج ٹرین دوڑتی نظر آئے گی، ملتان کا میٹرو بس پراجیکٹ مکمل ہوجائے گا اور کئی اور بڑے منصوبے بھی تکمیل کے مراحل طے کر لیں گے۔
الیکشن میں انہوں نے لندن کے شہریوں کے لئے جدید ٹیکنالوجی پر مبنی تعلیمی، ان کی کیریئر کونسلنگ اور بہتر ملازمتوں کو یقینی بنانے کا جامع منصوبہ پیش کر کے نوجوانوں کو گرویدہ بنا لیا ایک دیسی، پاکستانی، مسلمان اور امیگرنٹ خاندان کے پس منظر نے انہیں مسلمانوں، پاکستانیوں، ایشین اور کالوں سمیت دیگر امیگرنٹ کمیونیٹز کے لئے بھی پرکشش بنا دیا انہوں نے لیبر کے روایتی ووٹوں کے ساتھ اپنی مخالف جماعت کنزرویٹو اور دیگر لبرل جماعتوں کے ووٹ بھی توڑے میئر بننے کے بعد انہوں نے یہ بات کھل کر کہی کہ لیبر پارٹی کو اپنے ووٹ بینک کے علاوہ دوسرے ووٹرز کے لئے خود کو پرکشش بنانا پڑے گا، ورنہ کامیابی ممکن نہیں صادق خان کا مشورہ تو لیبر پارٹی کے لئے تھا، مگر پاکستانی سیاسی جماعتوں خاص کر عمران خان کو بھی اس سے سیکھنا چاہیے۔
جب قوم میں زندگی کی لہر دوڑ جائے دہشت گردی کی لہر کے مخالف سمت میں اس سے زیادہ توانا لہر اٹھے اور وقت کا دھارا اسی رخ پر بہنے لگے خوش قسمتی سے پی ایس ایل کی صورت میں ہمیں وہ "لمحہ" میسر آ گیا اس پر عوامی رد عمل اتنا بے ساختہ اور خوش کن تھا کہ اس نے دکھ اور مایوسی کو ایک نئے عزم میں بدل ڈالا اس نے دہشت گردوں کی ساری محنت پر پانی پھر دیا سماج نے خوف کی حکمرانی تسلیم کرنے سے انکار کر دیا اس کا مطلب یہ نہیں کہ ہمیں ان کا دکھ نہیں جو لاہور، سیہون شریف یا پشاور میں جان سے گئے یا ہمیں وہ جوان عزیز نہیں جنہوں نے جانی خیل میں قوم کے کل کے لیے اپنا آج قربان کر دیا یہ سب ہمیں یاد ہیں۔
یوں قریش اور بنی ثقیف سے مایوس ہو نے کے بعد، آپ نے عرب کے دوسرے قبائل تک اپنی دعوت پہنچائی اس سے پہلے بھی، ہرحج کے موقع پر آپ باہر سے آنے والوں کے سامنے اپنی دعوت رکھتے تھے لیکن اس کے بعد یہ دوسرے قبائل بطور خاص آپ کی دعوت کا مرکز قرار پائے آپ عکاظ، مجنّہ اور ذوالمجاز کے میلوں اور حج کے موقع پر ارد گرد سے آنے والے وفود کے پاس جاتے اور ان کے سامنے اپناپیغام رکھتے اہل مکہ اور اہل طائف سے مایوس ہونے کے بعد، آپ ان قبائل کو نہ صرف دعوت دیتے بلکہ ان سے یہ بھی کہتے کہ وہ اس دعوت کے فروغ کے لیے آپ کے انصار بنیں سب نے انکار کیا اللہ تعالی نے آپ کا انصار بننے کی سعادت اہل یثرت کے لیے خاص کر رکھی تھی۔
خود رسالت مآب نے جو مصائب اٹھائے، یہ ایک پیغمبر ہی کا صبر تھا جو برداشت کر گیا قرآن مجید نے مگر یہ بتایا کہ ان تمام مظالم کے جواب میں آپ نے صرف اور صرف صبر کیا ورنہ آپ چاہتے تو ایک جتھا بناکر "طاغوت" کو للکارتے اورپھرکون جرأت کرتا کہ آپ کے مقابلے میں کھڑا ہوتا مکہ میں آپ نے انذار کی ذمہ داری جس شان، وقار، شائستگی، استقامت اور صبر کے ساتھ ادا کی، سچ یہ ہے کہ انسانی تاریخ اس کی مثال پیش نہیں کر سکی قرآن نے بتایا ہے کہ اس میں کسی انقلابی کی للکار نہیں، ایک داعی کا سوزتھا وہ سوز جو اللہ کے پیغمبر کو بے قرار رکھتا کہ آدم کی اولاد کہیں جہنم کا ایندھن نہ بنے کالم تما م ہوا لیکن غلطی ہائے مضامین کا سلسلہ دراز ہو رہا ہے۔
یہی سبب ہے کہ جنہوں نے قوموں کی زندگی کے لیے جد و جہد کی، انہوں نے سب سے پہلے علمی انحطاط کا علاج تلاش کیا اہل دیو بند نے بر صغیر کے مسلمانوں کو زندہ کرنا چاہا تو اس کے لیے روایت سے وابستگی کو لازم قرار دیا اس کے لیے سب سے پہلے ایک علمی مرکز قائم کیا سر سید نے انحطاط کے خاتمے کے لیے جدید تعلیم اور نئے عہد سے وا بستگی کو ضروری جانا انہوں نے بھی ایک تعلیمی مرکز قائم کیا منزلیں بظاہر مختلف ہیں، اگرچہ حقیقی طور پر نہیں لیکن راستہ ایک ہی تجویز کیا گیا:تعلیم دنیا بھر میںتعلیم و ترقی کا یہی نسخہ ہے کہ معاشرے کی علمی اساسات کو مضبوط کیا جائے آج تو خیر" علمی سماج"  کا تصور مقبول ہے کہ مادی ترقی کا راستہ بھی یہی ہے۔
دونوں کو ایک دوسرے پر قیاس نہیں کیا جا سکتا آج امریکہ اور یورپ میں رہتے ہوئے، دین پر عمل اتنا مشکل نہیں، جتنا اسلامی جمہوریہ پاکستان میں اس سے بڑھ کر مذہبی جبرکیا ہوگا کہ نماز تک مساجد میں ادا نہیں کی جا سکتی قیام پاکستان سے پہلے متحدہ ہندوستان میں بھی مسلمانوں کو ایسی صورت حال کا سامنا نہیں رہا یہ کہنا بھی خلاف واقعہ نہیں ہوگا کہ آج یروشلم کی مسجد اقصی میں نمازکی ا دائیگی اتنی خطرناک نہیں، جتنی پاکستان کی کسی مسجد میں یہاں لوگوں نے ریاست کو توکلمہ پڑھوا دیا لیکن مسجدوں کو محفوظ نہیں بناسکے یہاں حدود قوانین تو نافذ ہو گئے لیکن مذہب کے نام پر انسانی قتل جیسا قبیح فعل نہ صرف جائز ہوگیا بلکہ حصول جنت کا پروانہ بن گیا اس میں لوگوں کے لیے عبرت کا بہت سامان ہے۔
