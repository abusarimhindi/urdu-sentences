آنکھوں کا اپنا کام، کان کا الگ اور زبان کا الگ ہے اگر یہ سب ایک ہی کام کرنے لگیں تو انتشار پھیل جائے، انسان سلامت ہی نہ رہ پائے اس لئے احساس کمتری کا شکار ہونے کے بجائے پورے اعتماد سے ایک عورت کی ذمہ داریاں نبھائو اگر حالات کا تقاضا ہو توگھر سے باہر جا کر ملازمت بھی کرو، اپنے خاندان کی معاشی کفالت میں ہاتھ بٹائو اگر اس کی ضرورت نہیں تو اپنے گھر کو سنبھالنا، اپنے اہل خانہ کا خیال رکھنا، نئی نسل کی بہتر تربیت کوئی کم اہم کام نہیں اللہ کے رسول ﷺ نے ان کاموں کو اچھے طریقے سے سرانجام دینے والی عورت کو جنت کی خوش خبری سنائی تم جانتی ہو کہ کسی مسلمان کے لئے جنت کی خبر سے بڑی اور اچھی کوئی اور چیز نہیں ہوسکتی میری بچی، میری آنکھوں کا نور، میں تمہیں یہی کہوں گا کہ اپنے فیصلے خود لو، سوچ سمجھ کر کرو، مگر حق کے آگے جھکنے، سرنڈر کرنے میں کبھی گریز نہ کرنا اگر کوئی تمہارے حق کی طرف بلائے، اچھی نصیحت کرے تو اسے یہ سمجھ کر رد نہ کرنا کہ میں لوگوں کی نہیں اپنی مرضی کروں گی۔
بال کاٹنا یا شیو کرنا کوئی ایسا کام نہیں لگتا، جس کے ذریعے سماجی خدمت ہوسکے ہمارے ہاں باربروں کی کمی نہیں، مگر شائد ہی کسی کو اپنا ہنر اس حوالے سے آزمانے کا خیال آیا ہو فلپائن کے مارک بسٹوس نے البتہ ایسا کر دکھایا وہ فلپائن سے روزی کمانے امریکہ گیا، بال کاٹنے کا ہنر وہ پہلے سے جانتا تھا، امریکہ میں اس فن کو جلا ملی اور وہ نیویارک کے ایک بڑے ہیر کٹنگ سیلون میں ملازمت کرنے لگا چھٹیوں میں وہ فلپائن اپنے گائوں گیا تو اس نے دیکھا کہ کئی غریب بچوں کے بال بڑھے ہوئے ہیں، معلوم ہوا کہ پیسے نہ ہونے کے باعث وہ کٹنگ نہیں کرا پاتے مارک بسٹوس نے ایک مقامی حجام سے کرسی ادھار مانگی، بازار سے قینچی اور کنگھی خریدی اور ان بچوں کی مفت کٹنگ شروع کر دی اسے ایسا کر کے بہت اچھا محسوس ہوا دل کش کٹنگ کے بعد آئینے میں خود کو دیکھ کرخوش ہوتے بچوں کو دیکھنا اسے سرشار کر گیا امریکہ واپس آ کر اس نے یہ سلسلہ جاری رکھنے کا فیصلہ کیا آج کل وہ ہر اتوار کو اپنے اوزار کی کٹ اٹھائے باہر نکل جاتا ہے۔