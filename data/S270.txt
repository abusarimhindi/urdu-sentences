ونی چلتے ہوئے وولبر بلی سے ٹکرا کر گر گئی۔
دراصل وولبر کا رنگ بھی سیاہ تھا، ادھر فرش بھی کالے رنگ کاتو ونی کو وولبر نظر ہی نہیں آئی، ایساتواتر سے ہونے لگا شائد ونی کی نظر بڑھاپے کی وجہ سے کمزور ہوگئی تھی، مگر جیسا کہ کہانیوں میں ہوتا ہے، کسی آئی سپیشلسٹ کو دکھانے کے بجائے ونی چڑیل نے اپنے طور پر اس کا حل نکالنا چاہا اس نے اپنی جادو والی چھڑی اٹھائی اور منتر پڑھا ''ایبرا کا ڈیبرا" فورا ہی وولبر تین چار رنگوں والی بلی بن گئی اس کا سرسرخ رنگ کا، منہ سبز، کان سفیدجبکہ باقی جسم پرسرخ اور زرد کا امتزاج سابن گیا ٹیکنی کلر وولبر نے ونی دا وچ کا مسئلہ تو حل کر دیا، مگر اب وولبر پریشان ہوگئی اسے کوئی بلی سمجھنے کو تیار ہی نہیں ہوا وہ درخت پر چڑھی تو آس پاس اڑنے والے پرندے اس پر ہنسنے اور فقرے کسنے لگے وولبر چونکہ ایک حساس بلی تھی، اس نے اس تنقید کو دل پر لیا اور اداس رہنے لگی اب وہ لان میں چڑیوں کے پیچھے بھاگتی، درخت پر چڑھتی اور نہ ہی گھر میں ادھر ادھر گھومتی پھرتی ونی دا وچ کو تشویش ہوئی اس نے وولبر کا مسئلہ جاننا چاہا، جب معلوم ہوا تو پھر اس نے وولبر کو دوبارہ سے سیاہ رنگ کی بلی بنا دیا، مگر اپنی جادو کی چھڑی اٹھا کر ایک نئے انداز سے ''ایبرا کا ڈیبرا" کہا اور پھر ونی دا وچ کا بلیک کیسل نہایت خوبصورت کئی رنگوں والا محل بن گیا جس کا فرش چمکدار سنہرے رنگ کا، دیواروں پر دلکش پینٹ، دروازے اور فرنیچر بھی دیدہ زیب تھے۔
