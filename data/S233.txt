یہ اور بات کہ ان کا یہ اعلان بھی چند ہفتوں بعد ٹھس ہو کر رہ گیا، جب انہیں بتایا گیا کہ اس منصوبے پر عملی پیش رفت کرنے سے سندھ میں شدید ردعمل ہوگا برسوں بعد‘ جب آزاد کشمیر اور شمالی علاقہ جات میں ہولناک زلزلہ آیا تو پاکستانی قوم دیوانہ وار متاثرین کی مدد کے لئے اٹھ کھڑی ہوئی، یوں لگا جیسے پوراملک اپنے تمام تر اختلافات بھلا کر متحد ہوگیا انہی دنوں جنرل پرویز مشرف نے کالاباغ ڈیم کے حوالے سے مہم شروع کر دی اور اندرون سندھ اہم شخصیات کی حمایت لینے کی کوشش کی، جو شدید عوامی ردعمل پیدا ہونے کی وجہ سے کامیاب نہ ہوسکی دراصل پنجاب کی اشرافیہ اور انٹیلی جنشیا کو دو باتوں کا کبھی ادراک ہی نہیں ہوسکا ایک یہ کہ سندھیوںمیں اس منصوبے کے حوالے سے اس قدر شدید قسم کے تحفظات پیدا ہوچکے ہیں کہ اب کسی بھی قسم کی مہم یا گریٹ ڈیبیٹ انہیں دور نہیں کر سکتی سندھیوں کے اس منصوبے پر دو تین تکنیکی اعتراضات ہیں، سندھ کے ہر چیف انجینئر نے انہی اعتراضات پر سٹینڈ لیاہے سندھی سمجھتے ہیں کہ پنجاب نے اپنے حصے کے تین دریاستلج، راوی اور بیاس بھارت کو بیچ دئیے ہیں، اب سندھ پر ان کا حق نہیں بنتا، یہ سندھیوں کا دریاہے ہمارے اکثر ماہرین اس پر کڑھتے ہیں کہ ہر سال ہزاروں لاکھوں کیوسک پانی سمندر میں گر کر ضائع ہوجاتا ہے۔