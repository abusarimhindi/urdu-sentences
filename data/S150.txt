اس پر جہاندیدہ عربی خاتو ن نے اپنی کامیاب زندگی کانچوڑ بتاتے ہوئے کہا کہ نہیں ایسا کچھ نہیں، جادو کے تین جملے ہیں اور دو بنیادی اصول جادو کے جملے ہیں، ''جی اچھا، بہت بہتر، آئندہ یہ نہیں ہوگا"، جبکہ دو اصول یہ ہیں، ''اپنی غلطی کا کبھی دفاع نہ کرنا اور تنقید کومثبت لیتے ہوئے اسے انا کا مسئلہ نہ بنانا " پھر اپنی بات کی وضاحت کرتے ہوئے بتایا، '' جب میری شادی ہوئی تو شروع میں بڑی پریشان ہوئی خاوند ایک سرکش، اڑیل گھوڑے کی مانند تھا، جو بات بات پر بدک جائے غصہ جلدی آجاتا اور پھر جب بحث کی جاتی تو یہ انتہا پر پہنچ جاتا ادھر میں بھی گھر کی لاڈلی تھی، تھوڑی سی تنقید مجھے مضطرب اور پریشان کر دیتی، غلطی ہوجانے کے بعدتسلیم نہ کرتی بلکہ الزام دوسروں پر دھر دیتی، میری انا مجھے منفی رخ پر لے جا رہی تھی۔
اس پس منظر میں مو لانا فضل الرحمن واحد قومی راہنما کے طور پر سامنے آئے جنہوں نے جرأت کے ساتھ غیر جمہوری حلقوں کو للکارا اور عوام کی حاکمیت کا مقدمہ پیش کیا یوں جمہوریت کی حمایت کرنے والوں کے پاس اس کے سوا کوئی راستہ نہ رہا کہ وہ مولانا کی تائید کریں یہ مخمصہ صرف انہیں نہیں، بہت سے ایسے حلقوں کو بھی درپیش ہے جو عوام کی حاکمیت چاہتے ہیں، اور اس سیاسی بندوبست کو ناجائز سمجھتے ہیں لیکن اس کے ساتھ کسی غیر جمہوری یا غیر آئینی طریقے سے تبدیلی بھی نہیں چاہتے اس وقت صورت حال یہ ہے کہ مولانا کے کمزور ہونے کا مطلب جمہوریت پسندوں کا کمزور ہونا ہے لیکن اگر وہ تصادم کی طرف بڑھتے تو ان کی حمایت کا مطلب ایک ایسے اقدام کی تائید ہے جس کا نتیجہ سماجی فساد ہو سکتا ہے اور جو غیر آئینی بھی ہے۔
انہوں نے ہندو انتہا پسندی کو روکنا چاہا اور یہ کہا جا سکتا ہے کہ جنوبی ایشیا کے پرامن مستقبل کے لیے اپنی جان تک دے دی افسوس کہ دونوں کی یہ خواہش پوری نہ ہو سکی دونوں اطراف وہ قوتیں غالب آ گئیں" جنہوں نے دو ریاستوں کے باہمی مفادات کو متصادم سمجھ کر اپنی اپنی خارجہ پالیسی تشکیل دی اس کے لیے مذہب کو اس بے دردی سے استعمال کیا گیا کہ دو قومی ریاستوں کا اختلاف، دو مذاہب کے اختلاف میں بدل گیا نہرو جیسا تاریخ کا ایک سنجیدہ طالب علم یہ نہ جان سکا کہ تاریخ نے اقوام کی آزادی کے حق میں فیصلہ دے دیا ہے اور اگر کشمیریوں نے خود کو قوم میں ڈھال لیا تو ان کی آزادی کو تا دیر روکا نہیں جا سکتا" اگر مسئلہ کشمیر حل نہ ہوا تو یہ مستقبل کے سب خوابوں کو چکنا چور کر دے گا۔
انہیں اسٹیبلشمنٹ کے ہجے تک نہیں آتے فرض کریں کہ اس شب، تربت کے اس کیمپ میں اپنی موت کا انتظار کرتے، ان گنوں کی نالیوں کو مایوسی سے تکتے، جنہوں نے چند لمحے بعد گولیاں اگل دینی ہیں...اپنے قاتلوں کو رحم بھری نظروں سے دیکھتے مزدوروں میں آپ بھی ہیں مگر ٹھہرئیے، اللہ نہ کرے کہ آپ پر وہ سب کچھ گزرے جو ان مزدوروں کے ساتھ ہوا اللہ نہتے لوگوں کو نشانہ بنانے والے درندوں کو آپ سے دور رکھے اللہ نہ کرے کہ آپ پر، ہم سب پر یہ گزرے ویسے بھی گولیوں کی بوچھاڑ سہتے، چھلنی چھلنی بدن لئے، اپنے خون کے تالاب میں ڈوبے مزدوروں میں شامل ہونے کا تصور آسان نہیں ہم اور آپ تو یہ خبر سن کر، اخبار میں پڑھ کر چند لمحوں کے لئے رک کر، تاسف سے سر جھٹک کر ... اگلی کسی خبر کی طرف بڑھ جانے والے ہیں۔
ایک کروڑ اٹھائیس لاکھ ووٹرز، سینیٹ اور پنجاب اسمبلی کی سب سے بڑی اور قومی اسمبلی میں دوسری بڑی جماعت ہونے کے باوجود، مسلم لیگ (ن) پر جو اضمحلال طاری ہے، وہ کچھ زیادہ قابل فہم نہیں اقتدار کے کھیل میں اتار چڑھاؤ کوئی انہونی بات نہیں خود مسلم لیگ کو بھی پہلی بار اس صورت حال کا سامنا نہیں ہوا نواز شریف صاحب کو عدالت موت کی سزا سنا چکی جلا وطنی وہ دیکھ چکے وزارت عظمی سے پہلے بھی انہیں غیر سیاسی انداز میں محروم کیا گیا سب کچھ کے باوصف، ایسی مردنی تو پہلے کبھی دکھائی نہیں دی یوں محسوس ہوتا ہے کہ فی الواقعہ کوئی سونامی گزر گیا اور اب ساحل پر بربادی کے آثار کے سوا کچھ نہیں کھلی آنکھوں سے دیکھا جاتا تو پھر سے عازم سفر ہونے کے لیے اثاثہ کچھ کم نہیں سامان سفر موجود ہے، صرف تازہ کرنے کی ضرورت ہے۔
راجندر کمارنے قدیم ہندوستانی طب ایور ویدک سیکھنے کا فیصلہ کیا اور ایک کالج سے ڈگری لی تعلیم مکمل کرنے کے بعد پہلے اس نے سرکاری ملازمت اختیار کی اور تعلیم بالغاں کے ایک پروگرام پر کام کرتا رہا اسی دوران اس نے جے پور یونیورسٹی کے سابق طلبہ کی بنائی ہوئی سماجی تنظیم ترن بھارت سنگھا جوائن کر لی راجندر کمار اس قدر متحرک اور فعال تھا کہ جلد ہی اسے قیادت سونپ دی گئی دو تین سال وہ مختلف قسم کے سماج سدھار پروگراموں میں جتا رہا، مگر اسے احساس ہوا کہ کوشش کے باوجود کچھ نہیں ہو پا رہا مایوس ہو کر اس نے اپنا تمام سامان تئیس ہزار روپے میں فروخت کیا اور راجستھان کے دیہاتی روٹ پر چلنے والی ایک بس کے آخری سٹاپ کی ٹکٹ خرید کر بیٹھ گیا نامعلوم دیاروں کے اس سفر میںترن بھارت سنگھا کے چار ساتھی بھی شریک تھے۔
نظریات کے تصادم سے ماضی میں ہمارے ہاں فکری، نظریاتی اعتبار سے بڑی تحریکیں اٹھیں اور ایسی طاقتور شخصیات نے جنم لیا، جن کا اثر کئی نسلوں نے قبول کیا ساٹھ اور ستر کے عشرے اس لحاظ سے غیرمعمولی اہمیت کے حامل رہے اسی (80) کا عشرہ البتہ مختلف تھا، جب سوویت یونین کے افغانستان پر چڑھ دوڑنے سے عملی میدان میں لڑائی چلی گئی افغان تحریک مزاحمت کی حمایت میں پاکستانی ریاست کے ساتھ رائٹ ونگ یا اسلامسٹ کہہ لیں، یہ سب مکمل یکسوئی سے شامل رہے یہ لڑائی پاکستانی اداروں نے جیتی یا امریکہ نے... اس بحث سے قطع نظر دو باتیں بہرحال ہوئیں، ایک پاکستانی رائٹسٹوں کو فتح کا جھنڈا لہرانے، شادیانے بجانے کا موقع ملا، دوسرا شکست روس درحقیقت دنیا بھر میں لیفٹ ونگ کی عملی شکست بن گئی پھر سوویت یونین کے ٹوٹنے سے پاکستانی لیفٹ کی گھر بیٹھے بٹھائے ہی دھڑکنیں بند ہو گئیں۔
کوئی اور ہوتا تو وہ چار سال ڈومیسٹک کرکٹ کھیلتے رہنے کے بجائے دل برداشتہ ہو کر کرکٹ چھوڑ جاتا مصباح ڈٹے رہے، آخر پہلے ٹی ٹوئنٹی ورلڈ کپ میں حیران کن طور پر 33 سالہ مصباح کو چن لیا گیا مصباح نے اس ٹورنامنٹ میں کمال کر دکھایا وہ ٹیم کو فائنل تک لے گئے روایتی حریف بھارت کے ساتھ فائنل تھا، مصباح بہت اچھا کھیلے، مگر آخری اوور میں ایک غلط شاٹ کھیل کر جیتا ہوا ورلڈ کپ ہروا دیا ملک بھر کی تنقید کا سامنا انہیں کرنا پڑا کوئی اور ہوتا تو اس دبائو کو سہار نہ سکتا مصباح نے پھر بائونس بیک کیا، بھارت کے خلاف بھارت میں انہوں نے رنز کے انبار لگا دئیے، دبائو میں سنچریاں کر کے اپنی جگہ مستحکم کر لی نائب کپتان بنا دئیے گئے، مشکل وقت ان پر آتے رہے، کئی بار لگا کہ ٹیم سے چھٹی ہو جائے گی۔