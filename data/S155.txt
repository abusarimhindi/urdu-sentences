امریکی ماہرین، جنرل، دفاعی ماہرین اور بش سے اوباما تک کے لیڈر یہ سمجھتے بلکہ یقین رکھتے ہیں کہ پاکستانی فوج نے ان کے ساتھ ڈبل گیم کی انہیں یہ تاثر دیا کہ وہ امریکہ کے ساتھ ہیں، مگر درپردہ طالبان کا ساتھ دیا، حقانی نیٹ ورک اور کوئٹہ شوری کی سرپرستی کی اور یوں طالبان کو منظم ہونے اور گوریلا سرگرمیاں جاری رکھنے کا بھرپور موقعہ فراہم کیا امریکہ میں آج یہ متفقہ رائے ہے کہ پاکستان نے اس کے ساتھ دھوکا کیا اور یوں افغانستان میں امریکی ایجنڈے کی ناکامی اور ایک طرح سے نیٹو افواج کی شکست کا باعث بنا اس کے بر عکس ہمارے روایتی دینی حلقوں اور پرو طالبان گروپوں میں یہ مستحکم تاثر ہے کہ پاکستانی فوج امریکہ کی بھرپور ساتھی ہے اور اس نے امریکہ ایجنڈے کو آگے بڑھایا تاہم ہمارے روایتی رائیٹ نے سوچے سمجھے بغیر پاکستانی فوج اور ایجنسیوں کے خلاف ایک محاذ کھولا ہوا ہے۔
تو اس کی چنداں فکر نہیں کی جاتی افسوسناک بات یہ ہے کہ اب ایسے مباحث میں وہ لوگ بھی بے دھڑک شامل ہوجاتے ہیں، جو دینی ذوق رکھتے اور اسلامی اخلاقیات کا دوسروں کو درس دیتے ہیں اور ان کی بھی کمی نہیں جو لبرل اقدار کے علمبردار ہیںاور جو ماضی میں رائٹ ونگ کے لوگوں سے شاکی رہے کہ وہ سیاسی مخالفوں کی نجی زندگی پرحملہ آور ہوتے اور اپنے حریف کو نقصان پہنچانے کی خاطر اس پر کیچڑ اچھالنے سے گریز نہیں کرتے عمران خان والے معاملے میں مسجد ومنبر کے رکھوالوںاور لبرل سیکولر حلقوں میں کچھ زیادہ فرق نہیں بچا جے یوآئی کے حامی، جن کی اکثریت دینی مدارس سے تعلیم یافتہ اور خاص روایتی اخلاقیات اور اقدار کی علمبردار ہے، یہ لوگ سوشل میڈیا پر ایسے زور شور سے عمران خان کے خلاف مہم چلا رہے ہیںاور ایسا کرتے ہوئے ہر قسم کی اخلاقیات کو بالائے طاق رکھ چکے ہیں۔
دہشت گردی اور فرقہ واریت، دو عفریت ہمارے جسد قومی سے کچھ اس طرح لپٹے ہیں کہ الگ ہو نے کا نام نہیں لے رہے 1979ء میں دنیا دو اہم واقعات سے گزری پاکستان کچھ اس طرح ان کی گرفت میں آیا کہ پینتیس سال گزرجانے کے بعد بھی، نکل نہیں سکا ایک افغانستان پرسوویت یونین کا قبضہ اور دوسرا ایرانی انقلاب افغانستان پر سوویت یونین کا قبضہ ہوا تو امریکہ نے مزاحمت کا ارادہ کیا سرخ انقلاب کے زخم رسیدہ اس کے دست و بازو بن گئے پاکستان نے ہروال دستہ بننے کا فیصلہ کیا جنرل ضیا الحق نے مذہبی جماعتوں کی معاونت سے ایک تباہ کن پالیسی اختیار کی انہوں نے پاک فوج ہی کو نہیں، پورے سماج کو اس جنگ میں جھونک دیا ضیا الحق صاحب نے مذہبی جماعتوں کی مدد سے اس معرکے کو جہاد ثابت کیا اس تصور کاا بلاغ عام کیا گیا اورنتیجے میں نجی جہادی تنظیمیں قائم ہوئیں۔
مذہبی لبادہ اس نے بعد میں اوڑھا، جب سیاسی مؤقف کو قبولیت عامہ کے لیے مذہبی استدلال کی ضرورت پیش آئی مسلمانوں کی تاریخ میں جو اختلافات سیاست سے پھوٹے، انہوں نے ایک سیاسی وحدت کے امکانات کو ختم کر دیا علم اور فقہی تعبیرکی بنیاد پر جن اختلافات نے جنم لیا، انہوں نے سماجی مسائل تو پیدا کیے لیکن ان کا اثر سیاست پر نہیں پڑا یوں عباسیوں کے دور میں بہت سے فقہی مسالک وجود میں آئے لیکن اس سے سیاسی وحدت متاثر نہیں ہوئی ابتدا میں جن سیاسی اختلافات نے جنم لیا، بعد میں جب انہوں نے مذہبی تعبیر اختیار کی تو پھر ناگزیر تھا کہ نئے سیاسی مراکز وجود میں آئیں ابتدا میں خوارج کا مذہبی مقدمہ عوامی مقبولیت حاصل نہ کر سکا یوں قصۂ پارینہ بن گیا سنی، شیعہ اختلاف باقی رہا، یوں سیاسی قیادت کے لیے ان کے درمیان معرکہ جاری رہا مشرق وسطی میں یہی ہو رہا ہے۔
پہلی ذمہ داری کو سورہ نساء میں بیان کیا گیا ہے: اللہ تمہیں حکم دیتا ہے کہ امانتیں ان کے حق داروں کو ادا کرواور جب لوگوں کے درمیان فیصلہ کرو تو عدل کے ساتھ (58:4) مولانا امین احسن اصلاحی اس کی تفسیر میں لکھتے ہیں: جن کو اللہ تعالی اپنی زمین میں اقتدار بخشتا ہے، ان پر اوّلین ذمہ داری جو عائد ہوتی ہے، وہ یہی ہے کہ وہ لوگوں کے درمیان پیدا ہونے والے جھگڑوں کو عدل وانصاف کے ساتھ چکائیں عدل کا مطلب یہ ہے کہ قانون کی نگاہ میں امیر وغریب، شریف و وضیع، کالے اور گورے کا کوئی فرق نہ ہو انصاف خریدنی و فروختنی چیز نہ بن جائے اس میں کسی جانب کسی عصبیت، کسی سہل انگاری کو راہ نہ مل سکے (تدبر قرآن، /2 323) سورہ حدید میں بتایا کہ اللہ تعالی نے رسولوں کے ساتھ کتاب اور میزان کو نازل کیا تاکہ لوگ انصاف پر قائم ہوں۔
یہ استحقاق تو حکومت ہی کا ہے کہ وہ کوئی راستہ تجویز کرے؛ تاہم یہ راستہ ایسا ہونا چاہیے جو پوری قوم کے لیے بحیثیت مجموعی قابل اطمینان ہو اس قوم میں صرف تحریک انصاف نہیں، دوسری جماعتیں بھی شامل ہیں جن میں سب سے بڑی جماعت ن لیگ بھی ہے؛ تاہم اس کے لیے احتجاج یا دھرنے کا کوئی راستہ مناسب نہیں ہو گا اگر حکومت کوئی ایسا حل پیش نہیں کرتی جو عام آ دمی کے لیے اطمینان کا باعث ہو تو پھر مخالفین کے پاس یہ راستہ موجود ہے کہ وہ رائے عامہ کو حکومت کے خلاف ہموار کریں دو سال تک حکومت کے خلاف مہم چلائیں اور پھر 2018ء میں عوام سے فیصلہ لے لیں اس وقت کوئی جماعت انتخابات کے لیے تیار نہیں تحریک انصاف میں داخلی انتخابات ایک بحران کی صورت اختیار کر چکے جو جماعت جماعتی انتخابات ڈھنگ سے نہیں کرا سکتی، وہ قومی انتخاب کیا لڑے گی؟