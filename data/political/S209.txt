جسمانی اور ذہنی طور پر وہ نہایت چاق چوبند رہے، ریٹائرفوجی افسروں میں سے شاید سب سے زیادہ متحرک اتوار کی صبح کچھ دیر میں فیس بک پر مختلف پوسٹیں دیکھتا رہا جہاں کچھ لوگوں نے ان کے خلاف پوسٹ لگائیں اور تند وتیز تبصرے بھی کئے، وہاں ایک بہت بڑی تعداد نے اپنے اپنے انداز میںاس ریٹائرڈ فوجی کو خراج عقیدت بھی پیش کیا، جس نے محاورتا نہیں بلکہ حقیقتا مرتے دم تک اپنے بوٹ نہیں اتارے جماعت اسلامی کے وابستگان، مذہبی جماعتوں سے ہمدردی رکھنے والے، غامدی صاحب کے مداحین، ڈرون حملوں کے خلاف تحریک چلانے اوراس حوالے سے پاکستانی اسٹیبلشمنٹ کو مطعون کرنے والے، اعتدال پسند رائیٹسٹ، مسلم لیگ ن اور پی ٹی آئی کے لئے نرم گوشہ رکھنے اور گاہے ان کا دفاع کرنے والے ... سب ہی جنرل صاحب کی اچانک موت کے صدمے میں نظر آئے اور انہوں نے اس کا برملا اظہار بھی کر ڈالا‘ یہ سوچے سمجھے بغیر کہ جنرل حمید گل بھی اب روس کے خلاف جہاد افغانستان اور ملاعمر کے افغان طالبان کی طرح غیر مقبول بیانیہ کا حصہ بن چکے ہیں، جن کے خلاف بات کرنا، تیر برسانا فیشن بن چکا اور جن کے لئے کلمہ خیر کہنے والے کوبے رحمانہ کڑی تنقید کا ہدف بننا پڑتا ہے۔
یوں وہ زیادہ جوش وخروش سے آگے بڑھ آتے ادھر منگول لشکر کا درمیانی حصہ(قلب) پیچھے ہٹ جاتا، مگر دونوں بازو اپنی جگہ پر قائم رہتے جب مخالف فوجی خاصا آگے آجاتے تو پیچھے ہٹنے والے منگول سپاہی پلٹ کر حملہ کر دیتے، اس کے ساتھ ہی دونوں بازو بھی دشمن لشکر کو گھیرے میں لے لیتے اس حربے سے منگولوں نے کئی بڑی فوجیں تباہ کیں چنگیز خان کا پوتا قویوق خان اعظم بنا اس نے سوبدائی کو بلا بھیجا سوبدائی نے پیرانہ سالی کے باعث مستعفی ہونے کی درخواست کی تو نوجوان قویوق نے تجربہ کار سالار سے پوچھا، ''سوبدائی بہادر! اپنے تجربات کی روشنی میں مجھے ایسی نصیحت کرو، جو تمام زندگی میرے کام آئے " سوبدائی بہادر نے اپنے گنجے سر پر ہاتھ پھیرتے ہوئے ترچھی آنکھوں سے خان اعظم قویوق کو دیکھا، پھر دھیمے لہجے میں بولا، '' میرے سردار یہ بات یاد رکھئے کہ ہر شخص، قوم یا سلطنت کی کچھ کمزوریاں اور کچھ ان کے طاقتور پہلو ہوتے ہیں، کامیابی پانے کا ایک ہی نسخہ ہے کہ اپنی کمزوریوں کا اندازہ لگا کر ان پر قابو پایا جائے اور مخالف کی کمزوریوں سے فائدہ اٹھایا جائے "تاریخ اپنے چہرے بدلتی رہی ہے، ہر دور کے اپنے تقاضے، دستور اور ہتھیار ہوتے ہیں۔