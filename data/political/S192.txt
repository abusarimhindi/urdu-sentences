عالمی شہرت یافتہ موٹی ویشنل سپیکر اور مائنڈ میپ تکنیک کے بانی ٹونی بوزان کا انٹرویو کرنے کا موقع ملا ٹونی کے ساتھ تین چار گھنٹوں کی نشست رہی، جس کے دوران کئی کتابوں کے مطالعہ سے بھی زیادہ باتیں سیکھیں ٹونی بوزان نے سکندر اعظم کا واقعہ سنایا کہ جب وہ کوئی معرکہ جیت جاتا تو تھکا ہارا اورکبھی زخمی ہونے کے باوجود اپنے شاہی خیمے میں نہ جاتا سکندر عام سپاہی کا لباس پہن کر اپنے چہرے پر کچھ کالے نشان لگا لیتا تاکہ پہچانا نہ جائے اور پھر لشکر کے مختلف حصوں میں جاتا عام سپاہیوں کے ساتھ بیٹھتا، ان کی تکلیف کو محسوس کرتا، ان کے مائنڈ سیٹ اور احساسات کا اندازہ کرتا باتوں باتوں میں ان سے جنگ کا فیڈ بیک لیتا اور پھر رات گئے اپنے خیمے میں جا کرغسل کرتا، شاہی لباس پہن کر باہر آتا، سپاہیوں کو جمع کرتا، ایک چبوترے پر کھڑا ہو کر ان سے خطاب کرتا اورکہتا: ''آج ہم جنگ جیت گئے ہیں، مگر مجھے اندازہ ہے کہ لڑائی کتنی سخت رہی، تمہارے کچھ دوست کام آئے، کچھ زخمی ہوئے، تم لوگوں کا بھی لہو بہا، مجھے اس کا اندازہ ہے۔
عہد تو میں نے اسی وقت کر لیا...، پھر پطرس کے ایک مشہور مضمون کے کردار کی طرح، جس نے صبح اٹھ کر کتابیں پڑھنے کاعہد کیا تھا... ہم بھی عہد کرتے اور اسے ایفا کرنے کا سوچتے رہے، وقت کے تیز رفتار ریلے نے مہلت ہی نہ دی محمد کاظم کے جادو سے چند برس بعد واسطہ پڑا ایک دن کسی دوست کے ہاں ان کی کتاب دیکھی، ''عربی ادب میں مطالعے" یہ ان کے چند مضامین ہیں، جو ساٹھ کے عشرے میں احمد ندیم قاسمی کے مشہور ادبی جریدے فنون میں شائع ہوئے اسے ایک ہی نشست میں پڑھا محمد کاظم کی سحرانگیز نثر اور ان کے حیران کن انداز بیان نے مسحور کئے رکھا ان کی کتابوں کو کھوجنا شروع کیا ان کی بیشتر کتابوں کے ناشر سنگ میل پبلشر تھے، بعض مشعل اور آخری دنوں میں ایک کتاب القا پبلیکیشنز، ریڈنگز سے شائع ہوئی جلد ہی ان کی کتاب ''اخوان الصفہ اور دوسرے مضامین " مل گئی اس کتاب نے ایک ستم یہ ڈھایا کہ میری پسندیدہ ادبی شخصیت خلیل جبران کاذہن میں تراشا ہوا بت پاش پاش کر دیا ہم نوجوانی سے خلیل جبران کے اسیر تھے۔
ماضی میں جو ہوا، سو ہوا، اب اسٹیبلشمنٹ کو اپنی پالیسی پر نظر ثانی کرنا ہوگی یہ اہم ترین بات مگر سمجھنا ہوگی کہ اس بکھرے ہوئے پنڈورا باکس کو نہایت سلیقے اور دانش مندی سے سمیٹا اور بند کیا جائے جن لوگوں نے ہمارے جہادی بیانیہ کی خاطر اپنی زندگیاں صرف کر دیں، اپنی تعلیم، کیرئیر دائو پر لگا دئیے، انہیں دوبارہ سے معاشرے کا حصہ بنانے کے لئے ہمیںان کا ساتھ دینا ہوگا پکڑ دھکڑ کے بجائے انہیں روزگار فراہم کیا جائے، انہیں باعزت، محفوظ واپسی کا راستہ دینا ہوگا اس کے بغیرعجلت میں کوئی قدم اٹھا لینا نئے مسائل کھڑے کر دے گا، جس کے ہم متحمل نہیں ہوسکتے عمران خان منصفانہ تنقید کے مستحق ہیں! امریکی صحافی رابرٹ ڈیلک نے امریکی صدر لنڈن بی جانسن کے بارے میں لکھا تھا: ''کچھ لوگ اس سے شدید محبت کرتے تو کچھ بدترین نفرت کے جذبات رکھتے جانسن سے لوگوں کی محبت بھی شدید تھی اور نفرت بھی یہ نہیں تھا کہ کچھ لوگ اسے پسند کرتے تھے اور کچھ ناپسند، بلکہ حقیقت یہ تھی کہ کچھ لوگ تو اس کی پرستش کرتے تھے اور کچھ اسے گردن زدنی سمجھتے تھے۔
وہ اگر ایسا کرتے تو مجھے پورا یقین ہے کہ سیاست میں غیر سنجیدہ اور پست اخلاقی سطح کے لوگ اجنبی بن جاتے یہ بات میرے لیے ذاتی صدمے کی ہے کہ انہوں نے سیاست کو اخلاقی اعتبار سے مزیدپست بنادیا سیاست کی تیز دھوپ میں ان کا اخلاقی وجود برف کا تودہ ثابت ہوا انہوں نے جس زبان کو فروغ دیا، سچ جھوٹ کے فرق سے جس طرح بے نیازی دکھائی، جس طرح نئی نسل میں ہیجان برپا کیا، اس نے سیاسی ہی نہیں، ہمارے سماجی کلچر میںبھی گہرابگاڑ پیداکیاہے نہ صرف یہ کہ انہوں نے اپنی جماعت میں اس کلچر کی حوصلہ افزائی کی بلکہ خود کو اس کی قابل تقلید مثال بناکر پیش کیا اسلامی جمعیت طلبہ کے چند ذمہ داروں نے اپنے اساتذہ سے بد تمیزی کی تو سید ابوالا علی مودودی مضطرب ہوئے اور یہ کہا کہ میری عمر بھر کی کمائی بر باد ہوگئی نعیم الحق صاحب نے جو کیا، اس پر عمران خان نے کسی ندامت کا اظہار نہیں کیا آج عمران خان کا مخمصہ یہ ہے کہ وہ زبان سے اصلاح کا مقدمہ پیش کرتے ہیں لیکن عملا اقتدار کی سیاست کر رہے ہیں۔