اے این پی نے بطور خاص مشکل وقت گزارا اس کی قیادت نے اپنی جانیں دیں دوسری سیاسی جماعتوں کو بھی مشکلات کا سامنا رہا خوف کی اس فضا میں سیاسی حکومت نے اتفاق رائے پیدا کیا" اور پوری قوم فوج کی پشت پر کھڑی ہو گئی حکومت اور اہل سیاست کے اس کردار کے اعتراف میں بعض لوگوں نے بغض سے کام لیا مجھے اس پر حیرت رہی کہ جنرل راحیل شریف نے بھی کبھی اہل سیاست کی قربانیوں کا ذکر نہیں کیا انہوں نے میڈیا سمیت دیگر طبقات کو سراہا لیکن سیاست دانوں کی کبھی تحسین نہیں کی یہ رویہ بھی اس سرد جنگ کی عکاسی کرتا ہے" جو ان تین برسوں میں جاری رہی دوسری طرف سے البتہ فوج اور جنرل راحیل شریف کے کردار کو ہمیشہ سراہا گیا یہ بات قابل ذکر ہے کہ میڈیا میں جو لوگ فوج کے سیاسی کردار کے ناقد ہیں اور اس وجہ سے ان کی حب الوطنی کو ہمیشہ مشکوک سمجھا جاتا رہا، انہوں نے بھی جنرل راحیل کی تعریف کی اس سے اندازہ ہوتا ہے کہ قوم میں موجود اختلاف رائے کو قومی مفاد کے تناظر میں دیکھنے کے بجائے، اختلاف رائے ہی کے دائرے میں دیکھنا چاہیے" جو فطری ہے۔