آپریشن کے حوالے سے منفی فیڈ بیک کم ہی ملا یہی سننے کو ملا کہ پولیس تو اپنی سنیپ چیکنگ کے بہانے کہیں کہیں شہریوں کو تنگ کرتی ہے، مگر رینجرز ٹارگٹڈ آپریشن کرتے ہیں، وہ بھی مناسب انٹیلی جنس اطلاعات کے بعد کراچی کے مخصوص پس منظر کی وجہ سے یہ خدشہ موجود ہے کہ کہیں سیاسی دبائو اور مصلحتوں کی وجہ سے آپریشن کمپرومائز نہ ہوجائے سینئر صحافی مظفر اعجاز نے برملا کہہ دیا کہ ابھی نتائج برآمد ہونے باقی ہیں، اس کے بغیر صولت مرزا کے بیانات، سنگین الزامات میں ملوث ملزمان کی گرفتاری، وعدہ معاف گواہ بننے کی خبریں ... یہ سب بیکار ہیں، اگر یہ عدالتی عمل اپنے منطقی نتیجے تک نہیں پہنچایا جاتا ہر ایک کی یہی توقع ہے کہ کراچی کا امن لوٹایا جائے اور جس جماعت یا گروپ کا مسلح ونگ ہے، اس کا مکمل طورپر خاتمہ کیا جائے اللہ کرے کہ ایسا ہوجائے اور روشنیوں کے جس شہر کو ہم نے اپنے بچپن، لڑکپن میں دیکھا، وہی حسن لوٹ آئے کراچی کا سیاسی معرکہ تین دنوں بعد ہونا ہے۔
تو بات آہستہ آہستہ نکلنے لگی کہا جاتا ہے کہ ایک بھارتی اخبارنے اس سٹوری کی تصدیق کے حوالے سے شریف خاندان سے رابطہ کیا، جس پر وہ پاکستان آئے اور حفظ ماتقدم کے طور پر دو ٹی وی انٹرویوز دے کر کچھ باتوں کی تصدیق کر دی تاکہ اچانک دھماکہ نہ ہو ان میں سے ایک انٹرویو نگار کا دعوی ہے کہ انہوں نے حسین نواز شریف کو انٹرویو کے لئے آمادہ کیا اور دوران انٹرویو اپنی صحافیانہ چابک دستی سے کام لیتے ہوئے آف شور کمپنیوں کے بارے میں اچانک سوال کر ڈالا بقول ان صحافی کے، حسین نوازجو جھوٹ نہیں بول سکتے، انہوں نے سوال کے جواب میں اقرار کر ڈالا، یوں یہ سٹوری کنفرم ہوگئی یہ کہانی اگر درست مان لی جائے تو اس کا یہ مطلب نکلا کہ جناب حسین نواز کااعتراف کرنے کا کوئی ارادہ نہیں تھا اور وہ ایک کمزور لمحے میں صحافیانہ سوال کا نشانہ بن گئے اگر اس موقف کو نہ مانا جائے تو پھردوسری صورت پلانٹڈ انٹرویوز ہی کی بنتی ہے، جو کہ زیادہ مایوس کن منظرنامہ ہے۔
دل بیدار فاروقی، دل بیدار کرّاریجیسے عقیدت انہیں اپنے راہنما کے ساتھ تھی، اس کی کوئی مثال انسانی تاریخ پیش نہیں کر سکی وہ شعوری طور پر جانتے تھے کہ آپﷺ اللہ کے رسول ہیں جن کے سا منے اونچی آواز میں کلام کر نے کا مطلب یہ ہے کہ اپنے ایمان کو خطر ے میں ڈال دیا جائے اس کے باوجود ان کی تربیت اس طرح کی گئی کہ وہ اپنے راہنما کے حضور میں اپنے دلائل رکھتے اور راہنما کا ظرف بھی اتنا بڑا تھاکہ کبھی ماتھے پر شکن تک نہ آتی اس تربیت نے ایک عظیم الشان جماعت کو وجود بخشا یہ اسی تربیت کا نتیجہ تھا کہ اللہ کے رسول دنیا سے رخصت ہوئے تو اتنے بڑے سانحے کے باوجود، اکابر صحابہ نے امت کے وجود کو بکھرنے نہیں دیا صدمے کی شدید کیفیت میں بھی مشاورت کے اصول کو اپناتے ہوئے، دلیل اور استدلا ل کے ساتھ معاملات کو سنبھالا دیا گیا سیدنا ابوبکر صدیقؓ نے اس موقع پر جو خطبہ ارشاد فرما یا وہ اس حسن تربیت اورسیاسی بصیرت کا شاہکار ہے۔
پاناما لیکس والے معاملہ پر حکومت کی حکمت عملی تین نکات پر مشتمل رہی پاناما لیکس کی اہمیت کم ظاہر کرتے ہوئے‘ شروع ہی میں اپنے موقف کی وضاحت کرنا، اس پر زور دینا کہ لیکس میں نام وزیر اعظم کے بچوں کے ہیں اور تیسرا نکتہ اپوزیشن کے خلاف جارحانہ حملہ کر کے انہیں پیچھے دھکیلنا وزیر اعظم نواز شریف نے پاناما لیکس کی خبریں آتے ہی‘ اسی لئے فوری طور پر ٹی وی پر آ کر خطاب کیا اور جوڈیشل کمیشن بنانے کا اعلان کیا اس خطاب پر بعد میں تنقید کی جاتی رہی، مولانا فضل الرحمن سے لے کر گورنمنٹ فرینڈلی اپوزیشن لیڈر خورشید شاہ تک سب نے اس پر یہی تبصرہ کیا کہ وزیر اعظم نے خواہ مخواہ یہ بلا اپنے گلے ڈال لی ان لوگوں نے میاں نواز شریف اور مسلم لیگ ن کے تھنک ٹینکس کو انڈر ایسٹیمیٹ کیا میاں صاحب اچھی طرح سمجھتے تھے کہ یہ معاملہ یوں آسانی کے ساتھ ختم ہونے والا نہیں بات بھی درست ہے اگر میاں صاحب خطاب نہ کرتے تو کیا معاملہ ختم ہو جاتا؟