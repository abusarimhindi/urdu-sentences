وہی جو احساس محبت سے محروم ہو جا ئے ہم چاہیں یا نہ چاہیں، محبت سے سماج کبھی خالی نہیں ہوتا فطری مطالبات کے سامنے بند نہیں باندھے جا سکتے دنیا کا کوئی سماج محبت سے جب خالی نہیں رہا تو اظہار کے اسالیب بھی موجود رہے تاریخ میں کوئی ایسا معاشرہ کبھی وجود میں نہیں آیا جس کا اپنا آرٹ، ادب اور موسیقی نہ ہو سمجھ داران کی آبیاری کرتے ہیں، اس لیے کہ محبت کہیں مر نہ جا ئے محبت کے مرنے کا مطلب یہ ہے کہ سماج اپنی لطافت کھو دے عالمگیریت کے نام سے دنیا پر جو عذاب مسلط ہوا، اس نے غیر سرمایہ دارانہ یا غیر مغربی معاشروں سے اظہار محبت کے مقامی اسالیب چھین لیے عالمگیریت کے نام پر مغربیت کو فروغ ملا مادہ پرستی نے جب لذت کو شعار کیا تومحبت کو ہوس میں بدل ڈالا اس کے دھیمے پن کو ہیجان میں ڈھال دیا مغرب میں محبت نے دل سے نقل مکانی کی اور جسم میں آ بسیرا کیا دائمی رشتہ عارضی تعلق میں بدل گیا محبوب کا صرف صنفی پہلو باقی رہا کہاں محبوب کی ہمہ جہتی شخصیت خداشناسی کا دروازہ کھولتی تھی اور کہاں محبوب محض ایک جسم ہے، خدا شناسی تو دور کی بات خود شناسی کا امکان بھی بر باد ہو گیا ویلنٹائن ڈے اسی عالمگیریت کا تحفہ ہے۔