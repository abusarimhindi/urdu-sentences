آج گل بدین کو جو کچھ ملاہے، اس سے کہیں زیادہ انہیں اس سے پہلے بھی مل سکتا تھا اگر وہ احمد شاہ مسعودسے صلح کر لیتے تو کابل کھنڈرات میں تبدیل ہوتا اورنہ افغانوں پر خانہ جنگی کا عذاب اترتا آج بھی انہوں نے امریکہ سے مفاہمت کی اگر وہ یہ کام 1990ء کی دھائی میں کر لیتے تو نہ صرف افغانستان بلکہ دنیا کا نقشہ کچھ اور ہوتا سوویت یونین کی شکست وریخت کے بعد، اگر افغانستان میں مجاہدین کی قیادت بصیرت کا مظاہرہ کرتی اور مستحکم حکومت کی بنیاد رکھتی تو 9/11 ہوتا نہ عالم اسلام بر باد ہوتا آج مشرق وسطی اور ہمارے گھر میں جو فساد برپا ہے، اس کی اساس افغانستان کی خانہ جنگی ہے اگر گلبدین اور دوسرے راہنما دور بین ہوتے تو آج کی دنیا کہیں زیادہ پرامن ہوتی افسوس کہ انہوں نے بیت اللہ میں کیے عہد و پیمان کابھی احترام نہیں کیا گل بدین حکمت یار کے پاس تیسرا موقع وہ تھا۔
اس دوران میں آپ نے داخلی سیاسی مخالفین کو نظر انداز کیا منافقین نے آپ کو اور مسلمانوں کو بہت ایذا پہنچائی مگر آپ نے ان کے خلاف کوئی اقدام نہیں کیا ان کی سیاسی قوت کو سیاسی طریقے سے توڑا آپ نے یہ بنیادی حقیقت سامنے رکھی کہ جب کسی گروہ کو ایک ریاست میں سیاسی عصبیت حاصل ہو جائے تو اس کے ساتھ عمومی تصور جزا و سزا کے ساتھ معاملہ نہیں کیا جا سکتا 7 سماجی تبدیلی چونکہ تدریج کے ساتھ آتی ہے، اس لیے یہاں بھی اصلاح معاشرت کا کام تدریجا آگے بڑھتا رہا قدیم سماجی رسوم و رواج" جو انسانی تکریم کے خلاف تھے" اور استحصال پر مبنی تھے، انہیں ختم کرنے کی کوششیں بھی جاری رہیں جیسے غلامی کا ادارہ جیسے سود پر مبنی معاشی استحصال جیسے شراب نوشی اور جوا تدریجا معاشرے کے اخلاقی معیار کو بہتر سے بہتر بنانے کی کوشش ہوتی رہی غلامی اور سود وہاں کے نظام معیشت کے اہم ستون تھے۔
اس سوال کا مخاطب تمام مذہبی گروہ ہیں لیکن ڈاکٹرسومرو کے ہم مسلک بطور خاص علما نے، الا ما شاء اللہ، ہمارے سماج میں اپنے اصل کام سے انحراف کیا ان کا مقام یہ تھا کہ وہ سماج میں دینی علم اور تربیت کو عام کریں اورانذار کریں معاشرہ تعلق باللہ کی اساس پر کھڑا ہو اورآخرت میں جواب دہی کا شعوررکھتا ہو علما کا اصل کام یہ ہے کہ وہ لوگوں کو اس کی یاد دہانی کراتے رہیں سیاست علما کے لیے ممنوع نہیں لیکن یہ ان کا حقیقی میدان نہیں سیاست اس امت کی تاریخ میں کبھی علماکا اصل تعارف نہیں رہا ان کی سیاست بس اتنی تھی کہ حکمرانوں کو انذار کیا جائے، جب اس کی ضرورت ہو ہمارے ہاں جب سیاست علما کی دل چسپی کااصل میدان بنی تو ان کی صفوں سے باصلاحیت لوگ اس طرف کا رخ کرنے لگے یوں مسند دعوت وارشاد ان کے حوالے کر دی گئی جو درحقیقت اس کے مستحق نہیں تھے۔
اہل مذہب نے دنیا کے ہر میدان میں مذہب کا مقدمہ پیش کیا دنیا نے سیاسی نظام بنائے تو انہوں نے بھی ایک نظام کے خدوخال واضح کر دیے دنیا نے معاشی نظام بنایا تو انہوں نے بھی ایک متبادل، کم از کم صفحہ قرطاس پر کھڑا کر دیا دنیا نے ایک سماجی نظام پیش کیا تو انہوں نے بھی ایک نظام سماج ترتیب دے دیا یوں مذہب دنیا کے نظاموں کے مقابلے میں ایک نظام کے طور پر استادہ ہو گیا ایک طرف ایک نظام کے علمبردار، دوسری طرف دوسرے نظاموں کے علمبردار یہ سعی کچھ ایسی غلط بھی نہ تھی مگر اس کے نتیجے میں زمین دو عصبیتوں کے مابین معرکے کا میدان بن گئی ایک مسلم عصبیت، ایک غیر مسلم عصبیت صف بندی ہو گئی اور اگر نہیں ہوئی تو کچھ لوگوں کی سرتوڑ کوشش ہے کہ ہو جائے اس سارے سفر میں کسی کو لمحہ بھر یہ خیال نہیں آیا کہ مذہب کا اصل مقدمہ تو یہ تھا۔
تاریخ میں شاید ہی یہ ملن ہوا ہو ان پیغمبروں کادورمستثنی ہے جن کاحکم ہوائیں بھی مانتی تھیں یا پھروہ چند سال، جب اللہ کے آخری رسولﷺ کے تربیت یافتہ لوگ حکمران ہوئے یہ دراصل پیغمبرانہ مشن ہی کی تکمیل تھی کہ اللہ نے اس کا وعدہ کر رکھا تھا(سورہ نور 24:55) اس کے علاوہ اقتدار اور اخلاق کے درمیان تصادم ہی برپا رہا کبھی اخلاق غالب اور کبھی اقتدار اخلاق غالب ہوا تو چند واقعات کا ظہور ہوا اقتدار کے مطالبات نے سر اٹھایا تو کچھ اور طرح کی داستانیں وجود میں آئیں تاریخ جب معروضی مطالعہ کے بجائے، پروپیگنڈے کا ذریعہ بنی تو کسی نے اخلاق کے واقعات جمع کر دیے اور کسی نے ظلم کے ان کی بنیاد پرایک گروہ نے ایک فرد کو دیوتا بنا دیا اور دوسرے نے شیطان معلوم یہ ہوتا ہے کہ ہم سے پہلے زمین پر کبھی کوئی انسان حکمران نہیں رہے تاریخ پر کیا موقوف کہ لمحہ مو جودمیں بھی یہی ہوتا ہے۔
عرض ہے کہ نظریہ پاکستان سے مراد دو تین سطروں کی کوئی کتابی تعریف نہیں ہے، جو سوال کرنے پر ہاتھ میں پکڑا دی جائے ریاست کی تشکیل کسی پریس ریلیز کی بنیاد پر نہیں ہوتی، جسے بعد میںاس کا مرکزی نظریہ ڈکلیئر کر کے، کاپیاں کر کے ہر ایک میں بانٹ دی جائیں پاکستانی ریاست ایک عملی سیاسی جدوجہد کے نتیجے میں وجود میں آئی ہندوستان سے الگ ہونے کے مخصوص دلائل اور ایک پورا زاویہ نظر تھا، جس کی بنیاد پر تحریک پاکستان چلائی گئی قائد اعظم سمیت مختلف مسلم لیگی لیڈر اس حوالے سے بیانات دیتے، جلسوں میں تقریریں کرتے رہے، مسلم ہو تو مسلم لیگ میں آ جیسے عوامی نعرے تخلیق ہوئے جن کی بنیاد پر مسلمانان ہند کو اپنے ساتھ ملایا گیا چھیالیس کے انتخابات اس حوالے سے نقطہ عروج تھا، جب عوام سے اسلام کے نام پر الگ وطن بنانے کا مینڈیٹ لیا گیا، ان سے وعدہ کیا گیا کہ اسلامی نظام وہاں رائج ہو گا۔
مئی 2013 ء کے انتخابات میں پاکستانی سیاست میں ایک نیا عنصر داخل ہوا، جس نے پرانے سیاسی پیمانوں کوتہس نہس کر دیا تحریک انصاف نے اس الیکشن میں جہاں اپنی طاقت کا مظاہر ہ کیا، وہاں ووٹرو ں کے لئے نئی آپشن بھی پیدا کر دی پنجاب میں پیپلزپارٹی کا صفایا ہوگیا، لاہور اور سنٹرل پنجاب میں اس کا ووٹ بینک ٹوٹ کر تحریک انصاف کی طرف گیا لاہور اور دیگر شہروںبلکہ خیبر پختون خوا میں بھی کم وبیش یہی حال جماعت اسلامی کے ساتھ ہوا کراچی میں بھی تحریک انصاف نے سات آٹھ لاکھ ووٹ لے کر ہر ایک کو حیران کر دیا، وہ شہر کی دوسری بڑی جماعت بن کر ابھری جماعت اسلامی کے کارکن اور فیس بک پر اس کے پرجوش حمایتی اس بات کو درست نہیں مانتے، ان کا خیال ہے کہ چونکہ جماعت اسلامی نے بائیکاٹ کر دیا تھا، اس لئے اس کے ووٹروں نے تحریک انصاف کے امیدواروں کو ووٹ ڈالا یہ بات ممکن ہے۔
موصل میں یہ غضب ہوا کہ داعش کے صرف آٹھ سو جنگجو شہر میں داخل ہوئے اورتیس ہزار کے قریب عراقی فوجی یوں سر پر پیر رکھ کر بھا گے کہ اپنے ٹینک اور گاڑیاں تک پیچھے چھوڑ گئے، اتنی مہلت بھی نہ مل سکی کہ موصل کے سرکاری بینک میں موجود کروڑوں ڈالر کرنسی ساتھ لے جاتے داعش کی یہ کامیابی غیر معمولی تھی، یہ اور بات کہ ان کی انتہائی جاہلانہ، سفاکانہ بلکہ درندگی پر مبنی پالیسیوں نے پورے عراق میں ان کے خلاف نفرت کی ایسی لہر پیدا کر دی کہ کرد علاقوں کے ساتھ بغداد اور اس کے قریبی شیعہ شہروں میں عوامی ملیشا سرکاری فوج کے شانہ بشانہ کھڑی ہوگئی اور وہ داعش کے فتنے کو محدود رکھنے میں کامیاب رہے جن دنوں داعش نے عراق میں تہلکہ مچا رکھا تھا، ایک دو محفلوں میں افغانستان کے حوالے سے بات ہوئی تو میں نے رائے ظاہر کی کہ افغانستان میں بھی موصل جیسا منظر دہرایا جائے گا۔
میں نے بھی تین سال پہلے رمضان المبارک ہی میں اس کا آغاز کیا تھا، قارئین میں سے جو اس ایمان افروز اور دلگداز تجربے سے محروم رہے ہیں، اس بار ایسا کر کے دیکھیں اس حوالے سے کسی لمبے چوڑے چکر میں نہ پڑیں کسی بھی مستند سکالر کا ترجمہ قرآن لے لیں، بے شک اپنے مکتب فکر کے کسی بڑے سکالر کا ترجمہ ہو پہلے مرحلے میں تفسیر سے گریز کریں اور صرف ترجمہ ہی پر فوکس کریں، جب ترجمہ پڑھ چکیں، پھر تفسیروں کی جانب شوق سے جائیں میں نے تو یہی طریقہ اپنایا تھا کہ چند صفحات یا جتنی اللہ توفیق دے، قرآن پاک کی تلاوت کر لیں، پھر اس کا ترجمہ پڑھنا شروع کر دیں صرف ترجمہ ہی پڑھتے جائیں، ایک سپارے کا ترجمہ آدھے گھنٹے میں پڑھا جا سکتا ہے، جس طرح کسی کتاب کو دو چار نشستوں میں پڑھا جاتا ہے، اسی طرح چند ہی دنوں میں قرآن پاک کا ترجمہ پڑھ لیا جائے گا۔
نہ ریاست اجتماع عام جماعت اسلامی کا اجتماع، سماج پر کوئی قابل ذکراثرمرتب کیے بغیر تمام ہو گیا مولانا مودودی کے الفاظ میں، اس برسات سے پہلے کوئی گھٹا اٹھی اور نہ اس کے بعد ہی کوئی روئیدگی پیدا ہوئی روایتی سیاسی جماعتوں کی مسلسل ناکامی، مذہبی انتہا پسندی اور تحریک انصاف کے اخلاقی زوال کے بعد، جماعت اسلامی کے پاس ایک سنہری موقع تھا کہ وہ قوم کی نظری و سیاسی امنگوں کی ترجمانی کرتی جماعت نے یہ موقع گنوا دیا کوئی فکر نو، کوئی ولولۂ تازہ، افسوس کہ ملک بھر سے جمع ہونے والے لاکھوں افرادہی نہیں، یہ سماج بھی تہی دامن رہا سید منور حسن کے ارشادات میرے لیے حیرت سے زیادہ صدمے کا باعث بنے وہ قتال فی سبیل اﷲ کو انتخابی سیاست کے متبادل کے طور پر پیش کر رہے ہیں اور پھر اسی سانس میں یہ نتیجۂ فکر بھی بیان فرما رہے ہیں کہ جماعت اسلامی اور تبلیغی جماعت مل جائیں تو معاشرہ سنور جائے گا۔
وہ ابھی نوجوان اور ناتجربہ کار ہیں، ان کے چاہنے والے انہیں عمر کی رعایت دیتے ہیں، یہ بات درست بھی ہے، مگر ٹوئٹر پربلاول کے تند وتیز تبصرے یہ ظاہر کرتے ہیں کہ انہیں سنجیدہ مشاورت حاصل نہیں یا پھر وہ اپنے مشیروں کی بات کو درخوراعتنا نہیں سمجھتے یہ بات مگر بلاول نے درست کہی کہ حکومت نے اے پی سی کی صورت میں حاصل ہونے والا قومی اتفاق رائے ضائع کر دیا اپنے مخالف سیاستدانوں کو بزدلی کا طعنہ دینا البتہ بلاول کو زیب نہیں دیتا جو شخص خود ہزار حصاروں میں مقید ہو، خوف کے مارے عوامی اجتماعات میں جائے نہ ہی کارکنوں سے مل پائے... اسے یہ بات کہنے کا کوئی حق نہیں یہ حقیقت ہے کہ آل پارٹیز کانفرنس کے بعد کے مہینوں میں حکومت نے ڈھلمل رویہ اپنایا، غیر ضروری تساہل سے کام لیا اور مذاکرات کے لئے بروقت اور ٹھوس پیش رفت نہیں کی حکومت کے پاس اس حوالے سے دو تین آپشنز تھیں۔