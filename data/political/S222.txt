اہل سنت کے علما اور فقہا نے بحیثیت مجموعی اسے چیلنج نہیں کیا البتہ جہاں حکمرانوں نے کوئی ایسا قدم اٹھایا یا نظریہ اختیار کیا جو علما کے نزدیک خلاف اسلام تھا، انہوں نے تنقید کی اور اپنی دانست میں صحیح بات کو واضح کیا خلفا کا طرز عمل عام دنیادار حکمرانوں کی طرح تھا لیکن علما و فقہا نے ان کے حق اقتدار کو چیلنج نہیں کیا اس کے نتیجے میں اہل سنت کے ہاں سیاسی عمل، عملا سیکولر خطوط پر آگے بڑھا امام ابو حنیفہ جیسے لوگ اس طرز حکمرانی کو درست نہیں سمجھتے تھے لیکن انہوں نے کوئی علم بغاوت بلند نہیں کیا عثمانیوں کا اقتدار ختم ہوا اور نئی سیاسی حقیقتیں سامنے آئیں تو سنی دنیا میں، اس وقت بھی اقتدار کی وحدت کا کوئی تصور سامنے نہیں آیا مقامی سطح پر آزادی کی تحریکیں منظم ہوئیں اور جب آزادی ملی تو مسلمانوں کی کئی خود مختار ریاستیں وجود میں آگئیں میرے علم میں نہیں کہ ان کی اس خود مختار حیثیت کو کسی نے دینی حوالے سیے چیلنج کیا ہو کسی نے خلافت کا عنوان پسند نہیں کیا یہ مملکتیں تھیں یا جمہوری ریاستیں خود سعودی عرب میں سیاسی و مذہبی قیادت کو دو حصوں میں منقسم کر دیا گیا دونوں نے معاہدے کر لیا کہ وہ ایک دوسرے کی اس حیثیت کو چیلنج نہیں کریں گے۔