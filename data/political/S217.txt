گی، فضائیہ کو استعمال کرتے ہوئے دہشت گردوں کے ٹھکانوں کو نشانہ بنایا جائے گا، یہ بھی اطلاعات مل رہی ہیں کہ ان کارروائیوں میں پاکستان ساختہ ڈرون بھی استعمال کئے جا رہے ہیں، جن کی مدد سے موثر کارروائیاں کرنا ممکن ہو رہاہے یہ خوش آئند ہے کہ مذاکرات کی آپشن ختم نہیں کی جا رہی مہمند گروپ کی جانب سے ایف سی جوانوں کی شہادت کا واقعہ ایک نپی تلی چال تھی، جس کا مقصد یہی تھا کہ حکومت مذاکرات ختم کر کے ٹی ٹی پی کے ساتھ آل آئوٹ وار پر چلی جائے حکومت نے دانشمندی کا مظاہرہ کیا اور دہشت گرد ی کرنے والے گروپوں کے خلاف کارروائی کے ساتھ مذاکرات کی آپشن باقی رکھی عمران خان نے درست موقف اختیار کیا کہ مہمند گروپ کے خلاف کارروائی کی جائے جبکہ ٹی ٹی پی کی مین قیادت سے دوبارہ مذاکرات شروع کئے جائیں ہمارے خیال میں حکومت کو واضح طور پراعلان کرنا چاہیے کہ تحریک طالبان پاکستان عمر خالد خراسانی کے مہمند گروپ کو اپنے سے الگ کریں، تاکہ دوسرے گروپوں سے مذاکرات کئے جا سکیں حکومت نے مذاکرات کا فیصلہ اس لئے کیا تھا کہ ٹی ٹی پی سے منسلک جو گروپ امن کی طرف آنا چاہتے ہیں، انہیں واپسی کا راستہ دیا جائے یہ مثبت سوچ اور درست حکمت عملی تھی۔