"حیرانی سے اس کی وجہ پوچھی تو وہ دوست کہنے لگے، میرا یقین ہے کہ رمضان کریم میں رب تعالی کی رحمتیںفراوانی سے برستی ہیں، ان کے ثمرات ہمیں اپنے گھر والوں تک بھی پہنچانے چاہئیں "اس کے بعد انہوں نے تفصیل کے ساتھ اپنے نظریہ کی وضاحت کی دوسروں کا علم نہیں، لیکن میں نے بعد میں اس نقطے پرغور کیا توقائل ہوگیا ہمارے دوست کہنے لگے، ''رمضان میں میرے گھر کا بجٹ بڑھ جاتا ہے، لیکن میں اس کے لئے دو تین ماہ پہلے سے کچھ پس انداز کر لیتا ہوں، اس لئے دقت نہیں ہوتی ویسے بھی ہم اسراف بالکل نہیں کرتے، صرف شعوری کوشش کر کے دستر خوان میں وسعت پیدا کرتے ہیں۔
اس تصور کا احیا، نئے خدو خال کے ساتھ اس کے لیے انہیں ایک طرف روایتی مذہبی سوچ کے دھارے سے نکلنا ہو گا اور دوسری طرف جماعت کے مو جودہ نظم سے بھی اس سے نکلنے کا مطلب، اسے چھوڑنا نہیں اس کا مفہوم یہ ہے کہ ایک قومی سیاسی پلیٹ فارم تشکیل دیا جائے جو عوام کو قومی تعمیرکے ایک ایجنڈے پر جمع کر سکے اس کے لیے مذہبی اور غیر مذہبی، لبرل اور اسلامسٹ جیسی تقسیم سے بلند تر ہوکر سوچنا ہوگا پاکستانی قوم کو آج جو امن، خوش حالی، بنیادی انسانی حقوق کا تحفظ اورآگے بڑھنے کے مساوی مواقع کی ضرورت ہے، اس میں مذہبی اور غیر مذہبی کی تقسیم غیر اہم ہے۔
اس لئے محرومیاں تو موجود رہی ہیں، یہی وجہ ہے کہ مہاجر شناخت پر اصرار بھی ہوا اور مہاجر قومیت کی بات بھی کی گئی یہ ایک الگ حقیقت ہے کہ ایم کیو ایم نے مہاجروں کو ایک نعرہ تو دیا، مہاجر شناخت ضرور ان کی مستحکم ہوئی، مگر عملی طور پر ملا کچھ نہیں ایم کیو ایم اور الطاف حسین نے مہاجروں کا بدترین جذباتی استحصال کیا کراچی جیسے روشنیوں کے شہر کو تباہ کر دیا، اس کی پہچان ٹارگٹ کلنگ، بھتہ خوری اور سٹریٹ کرائم بن گیا مہاجروں کی ایک پوری نسل برباد ہوگئی اور ان کاپاکستان بھر میں منفی امیج بنا دیا اس کی تمام تر ذمہ داری الطاف حسین پر عائد ہوتی ہے۔
اس کے انتظام وانصرام میں اسلامی جمعیت طلبہ والے پیش پیش ہوتے، بعد میں جمعیت اور یونیورسٹی انتظامیہ کا ایسا ٹکرائو شروع ہوا کہ ایک دو بار تو یہ میلہ ہو ہی نہیں سکا، یا لگتا رہا تو اس میں وہ رونق نہ رہی لاہور انٹرنیشنل بک فیئر کے نام سے زیادہ بڑے پیمانے پر کتاب میلہ شروع ہوا تو توجہ کا مرکز بن گیا شروع کے کئی برسوں میں فورٹریس سٹیڈیم میں یہ میلہ لگتا رہا، وہاں جگہ نسبتا کم تھی، جس کی وجہ سے بک سٹالز محدود تعداد میں لگ پاتے ایک فائدہ البتہ تھا کہ فورٹریس سٹیڈیم شہر کے وسط میں ہے اور وہاں پبلک ٹرانسپورٹ نہایت آسانی سے رات گئے تک دستیاب ہے۔
اپنی دولت کے سہارے انہوں نے مگر ایسا ماحول بنا لیا کہ ایک بار پھر میدان مار لیا پاکستان جیسے کمزور جمہوریت والے ممالک میں، جہاں سسٹم ابھی مضبوط نہیں اور سیاسی کلچر کو کرپٹ ہونے سے بچانے کے لئے عملا کچھ نہیں کیا جاتا، وہاں معاملہ صرف ووٹروں کی دانش پر نہیں چھوڑا جا سکتا کرپٹ لوگوں کو سیاست سے باہر کرنے کے لئے سرکاری محکموں اور اداروں کو اپنا کردار ادا کرنا پڑتا ہے، خاص طور پر وہ، جن کا کام ہی کرپشن کا سدباب کرنا ہو دوسری سادہ سی بات یہ ہے کہ عام ووٹر کو کیا معلوم کہ ان کے حلقے کے ایم این اے یا ایم پی اے نے کیا گل کھلایا؟
ایک دوسرے کے بغیر بات بھی نہیں بنتی، مگر دلی طور پر دوسرے کو پسند بھی نہیں کرتے جماعت کوعمران خان سے یہ خطرہ لاحق ہے کہ وہ ان کے یوتھ ووٹ کا کہیں صفایا نہ کر دے پچھلے الیکشن میں پنجاب، کے پی کے اور خاص طور پر کراچی میں جماعت کے ووٹ بینک کا خاصا حصہ تحریک انصاف کی طرف گیا جماعت اسلامی کی قیادت کا علم نہیں، مگر جماعتی سوچ رکھنے والے لوگ اس خطرے کومحسوس کرتے ہیں کہ اگر عمران خان سے ایک خاص قسم کا فاصلہ برقرار نہ رکھا گیا، تحریک انصاف کے ایجنڈے اور طریقہ کارپر تنقید نہ کی جاتی رہی تو اگلی بار نقصان زیادہ گہرا اور وسیع ہوسکتا ہے۔
ایک نہیں، ان گنت نظائر ہیں کہ طلبا تنظیموں نے بربادی کے سوا کچھ نہیں دیا، ان کی تشکیل سیاسی جماعتوں کے حلقۂ فکر اور دفتروں میں ہوئی" جنہوں نے طلبا کو اپنے افکار کی ا شاعت یا اپنی سیاسی سرگرمیوں کے لیے استعمال کیا انقلاب کے ساتھ کوئی نظریاتی سابقہ لگایا گیا اور جوان جذبات کو ابھارا گیا حسن ظن رکھا جا سکتا ہے کہ بعض افراد نے یہ کام نیک نیتی سے کیا ہو گا لیکن تجربات نے مہر تصدیق ثبت کی کہ ان تنظیموں کے ہاتھوں انقلاب کیا آتا، تعلیمی ادارے ہی بر باد ہو گئے ان تنظیموں کو سرکاری اداروں میں کھل کھیلنے کا موقع ملا" جہاں غریب والدین کے بچے پڑھتے ہیں۔
بیوی جتنی بھی اچھی ہو، اس کو زیادہ آزمائش میں ڈالناانصاف نہیں نئے سال کے لئے چاہ رہا ہوں کہ لکھنے کا کام زیادہ کیا جائے اور زیادہ سے زیادہ مثبت تخلیقی تحریریں وجود میں آئیں، جنہیں چھوٹی چھوٹی کتابوں کی شکل میں شائع کیا جائے پچھلے سال پشتو سیکھنے کے عزم کا اظہار کیا تھا، الحمدللہ ' ' دو جملے" سیکھنے میں کامیاب رہا اس سال ارادہ ہے کہ پشتو سیکھی جائے لاہور میںمقیم پشتون دوستوں پر ''ذمہ داری" عائد ہوتی ہے کہ وہ رضاکارانہ بنیاد پر یہ بوجھ اٹھائیں ہر سال یہ سوچتا ہوں کہ پہلے سے بہتر انسان کے طور پر زندگی شروع کی جائے، رب تعالی سے توفیق اور مدد کی دعا ہے۔
تصور نبوت سے متعلق کوئی بنیادی سوال ایسا نہیں، جس کا جواب قرآن مجید نے نہ دیا ہو ہم نے ان سوالات کے لیے کبھی قرآن مجید کی طرف رجوع نہیں کیا ہم نے، شاید مقامی مذہبی کلچر کے زیر اثر، ایک تصور نبوت اختیار کیا ور پھر بعض ایسی روایات سے ان کوثابت کرنا چاہا جو محدثین کے ہاں بھی ناقابل اعتبار ہیں، اس لیے کسی مصدقہ مجموعہ احادیث میں جگہ نہیں پا سکیں اس کا نقصان یہ ہوا کہ ہم اسلام کو سمجھ سکے نہ رسالت مآب ﷺ کی سیرت کو ہم نے بعثت پیغمبر کی اس بنیادی وجہ کو نظر انداز کیا کہ وہ انسانوں کو اپنے رب سے جوڑنے کے لیے آتے ہیں۔
حرف آخر یہ کہ ہمیں اپنے پورے سکیورٹی اور انٹیلی جنس نظام کو تبدیل کرنا اور انتہائی تیزرفتاری سے اسے جدید خطوط پر ڈھالنا ہوگا، ورنہ اسلام آباد کچہری جیسے سانحات کی روک تھام آسان نہیں ہوگی ٹاک شوز میں بیٹھ کر ماتم کرنے اورتباہی کے بعد دہشت گردوں پر لعن طعن کرنے سے بہتر ہے کہ عملی طور پر کچھ کر لیا جائے چھوٹے چھوٹے کام چار پانچ برس قبل مجھے یونیورسٹی طلبہ کو پڑھانے کا اتفاق ہوا، دو تین برس تک دو مختلف یونیورسٹیوںمیں وقتا فوقتا پڑھانے کا یہ تجربہ کئی اعتبار سے خوشگوار رہا اس سے پہلے مجھے قطعی اندازہ نہیں تھا کہ پڑھانا اس قدر دل خوش کن اور پرجوش کام ہوسکتا ہے۔
خدانخواستہ حملہ ہو جائے تو اپنی کھال بچانے کے لئے فوری طور پر دو تین ہفتے یا مہینہ دو پرانا الرٹ نکال کر پیش کر دیا جاتا ہے، میڈیا پر لیک ہو جاتا ہے کہ دیکھیں ہم نے تو پہلے ہی کہہ دیا تھا، اب یہ ان کی اپنی نااہلی ہے کہ مناسب حفاظتی انتظامات نہیں کئے ان تھریٹ الرٹس کا تجزیہ ہونا چاہیے اور بے بنیاد، خواہ مخواہ یہ الرٹ جاری کرنے والوں کا محاسبہ بھی مجھے یاد ہے کہ اس بار عاشورہ سے پہلے فیصل آباد کے اخبارنویس بتا تے رہے کہ یہاں پر بڑا سیریس قسم کا الرٹ جاری ہوا ہے، جس میں پہلی بار کچھ لوگوں کی تصاویر بھی ایشو کی گئی ہیں۔
سعودی عرب نے ہر معاملے میں علانیہ اور غیر علانیہ پاکستان کی مد د کی، ہر مشکل وقت میں مالی مدد سے لے کر کئی ایسے حساس معاملات میں کھل کر ساتھ دیا جن کے بارے میں اشارتا بھی بات نہیں کی جا سکتی او آئی سی کے فورم پر بھارت نے سرتوڑ کوشش کی کہ اپنی بیس کروڑ مسلمان آبادی کی بنیاد پر ممبرشپ لے سکے، پاکستان اس کا شدید مخالف تھا اگر سعودی عرب پاکستانی درخواست پر اپنا اثر و رسوخ استعمال نہ کرتا تو بھارت سفارتی معرکہ مار لیتا اس فورم پر مقبوضہ کشمیر کے حوالے سے مسلسل قراردادیں منظور ہوئیں، وجہ سعودی عرب اور اس کے اتحادی ممالک کی غیر مشروط سپورٹ تھی۔
عمران خان اپنی روٹین کی تقریر میں بھی زیادہ فوکسڈ نہیں رہ پاتے، دھرنے کی طویل تقریروں میں ان کا یہ'' فن" پوری طرح ایکسپوز ہوا اس کمزوری کو انہوں نے اپنے تند وتیز جملوں، مخالفوں پر سخت ذاتی حملوں اور پولیس افسران کا نام لے لے کر دھمکانے جیسے حربوں سے دور کرنے کی کوشش کی، اس سے خرابی مزید بڑھی تحریک انصاف کا سمجھدار اور اعتدال پسند ووٹر اس پرمتعجب ہوا دراصل مئی 2013ء کے انتخابات میں کچھ فیصد ایسے لوگ تھے جو تحریک انصاف یا کسی پارٹی کا حصہ نہیں تھے، عمران خان کو تبدیلی کا پیام بر سمجھ کر انہوں نے اسے سپورٹ کیا، مگر ان کا شمار سوئنگ ووٹرز میں ہوتا ہے۔
مثال کے طور پر بلوچستان کے قصے کو بنیاد بنا کر کہا گیا کہ اس باب میں زیادہ قیل وقال سرکاری ایجنسیوں کو پسند نہیں سوا ل یہ ہے کہ اسی موضوع پر اس سے کہیں بڑا سیمینار کراچی یونیورسٹی میں ہوا، جتنا یہ اجتماع سبین کے ادارے میں ہوا اس سیمینار کے ایک مقرر، ممتاز پولیٹیکل اکونومسٹ اکبر زیدی صاحب نے اپنے ایک مضمون میں اس کا تفصیل سے تذکرہ کیا ہے جو 6 مئی کو ایک انگریزی اخبار کے ادارتی صفحے پر شائع ہوا اگر بلوچستان کے گم شدہ افراد کو موضوع بنا نا جرم ہو تا تو ان افراد کو روک دیا جاتا جو سبین سے زیادہ بلند آہنگ اور مؤثر ہو سکتے تھے۔
مجھے لاہور میں رہتے بیس برس ہو گئے، صحافتی کیریئر بھی اتنے ہی برسوں پر محیط ہے کہ خاکسار بطور صحافی ہی اس شہر نگاراں میں وارد ہوا تھا، جس کے سحر نے ایسا جکڑا کہ پھر کہیں اور کا نہیں چھوڑا اس عرصے کے دوران صحافتی کمیونٹی اور دوسرے شعبہ ہائے زندگی کے لوگوں میں ہر ایک کالاباغ ڈیم کا حامی ملا دو باتیں ہی سننے کو ملتی ہیں، ''کالاباغ ڈیم ملک وقوم دونوں کے لئے انتہائی اہم اور مفید ہے، دوسرا یہ کہ اس کی مخالفت کرنے والے ملک دوست نہیںیا وہ قوم پرست سیاستدانوں کے بہکاوے میں آ ئے ہوئے ہیں، جنہوں نے اپنے مفادات کے لئے اس منصوبے کو متنازع بنا رکھا ہے۔
محض عصبیت کے سہارے سے اسے تادیر زندہ نہیں رکھا جا سکتا مسلم تہذیبی روایت دو عناصر سے مرکبّ ہے:علم اور تزکیہ نفس علم جو ایک طرف خالص الہامی روایت سے مربوط ہو جس کا ماخذ اللہ کے آخری رسول سیدنا محمدﷺ کی ذات والا صفات ہے اور دوسری طرف اپنے عہد کے علمی مطالبات کو پورا کرتی ہو تزکیہ نفس کی و ہ روایت جو اللہ کے رسول سے ثابت اور صحابہ ؓ کی تواتر سے امت کو منتقل ہوئی اس کا نتیجہ، اس اخلاقی شخصیت کا ظہورہے جورسالت مآب ﷺ کی ذات میں، مثالی صورت میں مجسم ہو گئی آج بھی وہی دینی روایت باقی رہ جائے گی جو اس معیار پر پورا اترتی ہے۔
واقعہ یہ ہے کہ اس باب میں نواز شریف صاحب کے کردار کو نظر انداز کرنا ممکن نہیں جنرل مشرف نے یہی کوشش کی اور ناکام رہے نواز شریف نے پاکستان کے وقار کو کوئی نقصان پہنچائے بغیر، ایک بہتر مستقبل کی طرف قدم بڑھایا جنرل مشرف نے اس کوشش کو سبوتاژ کر دیا پھر انہوں نے یہ چاہا کہ اس عمل کو دوبارہ شروع کریں جنرل صاحب یہاں تک گئے کہ پاکستان کے قدیم موقف کو نظر انداز کرنے پر آمادہ ہو گئے اس کے باوجود، وہ تاریخ کے بہاؤ کو دوبارہ اپنی گرفت میں نہ لے سکے مجھے دکھائی دیتا ہے کہ عمران خان صاحب اس عمل کو ایک بار پھر شروع کرنا چاہتے ہیں۔
پاکستان ریاستی سطح پر اس سے انکار کر تا رہا مگرہماری مذہبی جماعتیں زبان حال سے ریاست کے موقف کو غلط ثابت کرتی رہیں اس کی وجہ سے بھارت اس میں کامیاب رہا کہ مقبوضہ کشمیر کی تحریک آزادی کے گردشکوک کا جال بن دے ہم خود ایسے شواہد فراہم کرتے رہے جنہیں بھارت دنیا کے سامنے اپنے موقف کے حق میں پیش کر تا رہا یوں دنیا متردد رہی کہ وہ تشدد پر مبنی کسی تحریک کا کس طرح دفاع کرے یا اس کے حق میں کیوں آواز اٹھائے میں طویل عرصے سے تواتر کے ساتھ یہ لکھ رہا ہوں کہ کشمیر کے لوگوں کو اپنی آزادی کی جنگ غیر مسلح اورسیاسی طریقے سے لڑنی چاہیے۔
پھر وہ وقت بھی آیا کہ اسلام نے اجر و ثواب اور جرم و سزا میں مرد عورت کا امتیاز ختم کر دیا اگر ہمارے اہل علم، نقل روایت کے ساتھ، اس سماجی شعور کا ادراک بھی رکھتے جس کا ظہور، قرآن مجید کی تعلیم اور اللہ کے رسولﷺ کے حسن تربیت میں ہوا" تو وہ فقہا کی آرا سے استفادہ کرتے مگر ان کو اختیار کرتے وقت، ان کے اور اپنے سماج کے فرق کا لحاظ ضرور رکھتے اس فرق کو نظر انداز کرنے کا نتیجہ یہ ہے کہ روایتی علما کی دینی تعبیر آج بھی پدرسرانہ معاشرت کی تابع ہے" اور انہیں اس کا اندازہ نہیں کہ سماج تشکیل نو کے مرحلے گزر چکا ہے۔
کم و بیش دو برس پہلے میں نے اپنے تئیں اس بات کی ایک کوشش کی تھی، ممکن حد تک مختلف نظری اور سماجی پس منظر کے لوگوں کو جمع کیا جنہوں نے ایک میثاق امن پراتفاق کیا مولانا زاہدالراشدی جیسے عالم، ڈاکٹر خالد مسعود جیسے سکالر، برادرم سلیم صافی جیسے کالم و تجزیہ نگار، برادرم وصی شاہ جیسے جوان سال شاعر، برادرم سبوخ سید جیسے صحافی، برادرم شاہدگیلانی جیسے ماہر تعلیم، محترمہ رومانہ بشیر جیسی اقلیتوں کی نمائندہ، علامہ امین شہیدی اور مفتی عبدالقوی جیسے علما اس مجلس کا حصہ تھے جس نے اس میثاق امن کی منظوری دی محترم و مکرم مجیب الرحمن شامی اور جناب قمر زمان کائرہ کی سرپرستی بھی ہمیں حاصل تھی۔
ہمیں یقین ہے کہ اس کا ایک ایک لفظ آسمان سے اترا ہوا ہے جن لوگوں نے اسے کبھی انسانی کلام کی طرح بھی نہیں پڑھا ہے، اسلام کے باب میں ان کی بات علم کی دنیا میں قابل قبول نہیں ہو سکتی مجھے حیرت ہوتی ہے کہ طب کے میدان میں اس کی رائے پر کوئی اعتبار نہیں کرتا جس نے طب کی بنیادی کتابوں کا مطالعہ نہ کیا ہو لیکن اس کا یہ حق مان لیا جاتا ہے کہ وہ بلا تکلف مذہب پر گفتگو کرے جس نے کبھی قرآن مجید یا بائیبل کو نہ پڑھا ہو مطالعے کی ایک سطح عمومی ہے اور ایک خصوصی عمومی سطح پر ہر فرد کے لیے لازم ہے۔
یہ تو کسی نے نہیں سوچا تھا کہ پنجاب تقسیم ہو گا اور اس قدر کشت و خون اور قتل و غارت گری ہو گی... سب مل ملا کر ایسی صورت حال پیدا ہو گئی کہ اپنے ذہن میں جو نقشہ تھا، وہ ادھورا اور تشنہ تکمیل رہ گیا اسی وجہ سے ہمیں آج تک طعنہ ملتا ہے کہ ہم نے کہا تھا:وہ انتظار تھا جس کا، یہ وہ سحر تو نہیں...اس وقت تو ہم یہ تصور بھی نہیں کر سکتے تھے کہ اس آزادی کے نتیجے میں ہمیں اس قدر قربانی دینا پڑے گی اور ایسی گہری اذیت برداشت کرنا پڑے گی، نجات کے بجائے قتل و غارت گری کے غیر انسانی مناظر دیکھنا پڑیں گے۔
یہاں تو ایک عالم پر یہ مقدمہ بھی بن چکا کہ انہوں نے امام بخاری کی توہین کی مسلمان اہل علم کا یہ رویہ معلوم ہے کہ وہ روایات پر روایت و درایت کے پہلو سے نقد کرتے اور اس کے بعد یہ رائے دیتے ہیں کہ ان کے نزدیک رسالت مآبﷺ سے کسی روایت کی نسبت ثابت ہے یا نہیں اس کے نتیجے میں ایک عالم ایک روایت سے استدلال کرتا ہے اور دوسرا نہیں اب یہ بھی ہونے لگا ہے کہ ایک عالم اگر کسی روایت کو تحقیق کے بعد قبول نہیں کرتا تو اسے منکر حدیث اور پھر یہاں تک کہ توہین رسالت کا مرتکب قرار دینے سے بھی گریز نہیں کیا جا تا؟
یہی وجہ ہے کہ بھٹو صاحب کی سیاسی مقبولیت کے با وجود، اسلامی سوشلزم بطور فکر، سنجیدہ حلقوں میں جگہ نہیں بنا سکا بھٹو صاحب نے سیاسی حقائق سے ہم آہنگ ہو نے کی کوشش کی تو فکری اعتبار سے بھی مفاہمت اختیار کر لی یوں ان کا سیاسی حلقہ تدریجا سمٹنے لگا میرا تاثر یہ ہے کہ بھٹو صاحب کی المناک موت نے ان کے سیاسی فلسفے اور پیپلزپارٹی کی ساکھ کو سہارا دے دیا اور یوں اس کا سیاسی زوال تھم گیا اگر یہ فطری طریقے سے آگے بڑھتا تو ان کی توانا شخصیت بھی شاید تادیر اس کو برقرار نہ رکھ سکتی کیونکہ انہوں نے اپنی زندگی ہی میں مفاہمت اختیار کر لی تھی۔