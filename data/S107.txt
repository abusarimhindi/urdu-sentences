خلیفہ نے ان کا شاندار استقبال کیا اور کچھ عرصہ ٹھیرنے کے لئے کہا ان کا بیٹا شاہی اصطبل میں گھوڑوں کو دیکھنے گیا تو وہاں ایک سرکش گھوڑے نے اس قدر زور سے دولتی ماری کہ حضرت عروہ ؒ کا بیٹا موقع پر ہی جاں بحق ہوگیا دل شکستہ عروہ ؒ بیٹے کی تدفین سے فارغ ہوئے ہی تھے کہ ان کے ایک پائوں کو ''ہڈی خور "بیماری لگ گئی ورم تیزی سے پھیلنے لگا خلیفہ نے دور دور سے معالج اور طبیب منگوائے، مگر سب کی رائے تھی کہ پائوں کو پنڈلی تک کاٹ دیا جائے ورنہ ان کی جان کو خطرہ لاحق ہوسکتا ہے۔
اتنی سکیمیں تو چل رہی ہیں، باقی چھوڑیں، صرف میٹرو بس پروجیکٹ ہی کو دیکھ لیجئے " یہ بات سن کر مجھے حوصلہ ہوا کہ چلو مکالمہ آگے بڑھ سکتا ہے، ورنہ سیاسی لیڈروں کے بعض شیدائی ایسے ہوتے ہیں کہ ان سے گفتگو ہو ہی نہیں سکتی برسوں پہلے لاہور پریس کلب میں ایک سینئر صحافی نے بڑے تیقن سے کہا تھا، '' بھٹوز کرپشن نہیں کر سکتے، اس لئے محترمہ بے نظیر بھٹو اور ان کے شوہر نامدار کے خلاف دائر کئے گئے تمام کرپشن کیسز جھوٹے ہیں، بی بی اگر کہتی ہیں کہ سرے محل ان کا نہیں تو پھر اسے مان لینا چاہیے۔
کوئی اعتراض نہیں کرتا یہ البتہ ضروری ہے کہ اسلوب شائستہ، متین ہو، نفرت پھلانے والے مواد سے ہر صورت گریز کیا جائے ہمارے بعض احباب نے بڑی تندہی سے اس بحث کو روکنے پر نکتہ چینی کی اور سوال کی حرمت پر بات کی انہیں میرا مشورہ ہے کہ سوال تو سامنے آ ہی چکا ہے، جواب نہ دیے جانے پر کڑھنے کے بجائے اہل علم اس پر اپنا نقطہ نظر شیئر کریں حمزہ عباسی کے سوال پر علمی فورمز میں بے شک اپنی رائے دیں اور لگے ہاتھوں یہ بھی بتادیں کہ کسی اقلیتی گروہ کے حوالے سے اکثریتی مسلمان آبادی میں تحفظات پیدا ہوں۔
اس میں ایک فیصد بھی شک نہیں کہ ہر جلسے، ہر جلوس، تحریک پاکستان کے ہر موڑ پر مسلم لیگ کے قائدین، لیڈروں اور کارکنوں نے عوام کو اسی بنیاد پر متحرک کیا اور ان سے ووٹ لئے کہ نیا وطن اسلام کا گڑھ ہوگا، مسلمان اپنے علیحدہ مذہب، کلچر اور ضابطہ حیات کی بنا پر الگ قوم ہیں، اس لئے الگ وطن درکار ہے کہ وہاں پر اسلامی تصورات اور اعتقادات کی بنا پر نظام حکومت بنایا جائے سیاسی وعدے اس لئے نہیں ہوتے کہ انہیں جیت کے بعد ہوا میں اڑا دیا جائے وہ محض ایک انتخابی معرکہ نہیں، بلکہ نئے وطن کی جدوجہد تھی۔
وغیرہ وغیرہ یہ ماننا پڑے گا کہ ثروت قادری اور سنی تحریک نے سیکولر حلقوں کے تمام الزامات نہ صرف درست ثابت کئے بلکہ دھرنے میں کی گئی بعض نہایت غیر شائستہ بلکہ گالیوں پر مبنی تقریروں سے علمائے دین کے بارے میں حسن ظن کا بیڑا غرق کر دیا جو لوگ یہ کہتے تھے کہ سنی بریلوی طبقہ شدت پسند نہیں اور یہ مذہبی طبقات کا سافٹ چہرہ ہے، سنی تحریک نے یہ حسن ظن رکھنے والوں کو شرمندگی سے نظریں چرانے پر مجبور کر دیا پچھلے دس برسوں میں سیکولر سوچ رکھنے والوں کے لئے اس سے زیادہ پر مسرت لمحات شاید ہی آئے ہوں۔
" یہ جواب سن کر وہ خاتون مسکرائی اور ان کی تصحیح کرتے ہوئے بولی، '' کھانا بہت اہم ہے اور اس کے ذریعے خاوند کو خوش رکھا جاسکتا ہے، لیکن کھانے میں اونچ نیچ ہوتی رہتی ہے اور کبھی ایسا بھی ہوتا ہے کہ کھانا باعث نزاع بن جائے جسمانی خوبصورتی کی ایک معیاد ہوتی ہے، وقت کے ساتھ یہ ڈھل جاتی ہے، اپنی خوبصورتی کو کسی حد تک عمر کے ساتھ ساتھ برقرار بھی رکھا جاسکتا ہے، لیکن بیماریاں بھی انسان کے تعاقب میں ہوتی ہیں، معمولی سی غفلت کسی سنگین بیماری تک پہنچا دیتی ہے اور آخر جسمانی حسن کا سحر ٹوٹ جاتا ہے۔
یہ انصافین (سوشل میڈیا پر پی ٹی آئی والے اپنے لئے خود یہ اصطلاح استعمال کرتے ہیں)قومی سیاسی ایشوز کے حوالے سے خاصی واضح سوچ کے مالک ہیں، سٹیٹس کو کے خلاف نفرت ان کے دلوں میں پل رہی ہے اور وہ مروجہ سیاست کے روایتی تصورات کو رد کرتے ہوئے، اس گلے سڑے سسٹم کو اٹھا کر پھینک دینا چاہتے ہیں(یہ فقرے سوشل میڈیا پر انصافین کا ٹریڈ مارک بن چکے ہیں) اس پس منظر کو ذہن میں رکھتے ہوئے مجھے افسوس اور حیرت ہوتی ہے کہ تبدیلی کے حامی یہ لوگ اپنی پارٹی قیادت کے حوالے سے اسی روایتی، گھسی پٹی سوچ کے مالک ہیں۔
٭ جس کی رو سے وہ علاقے جو اب تک پاکستان میں داخل یا شامل ہو جائیں، ایک وفاق بنائیں گے جس کے صوبوں کو مقررہ اختیارات و اقتدار کی حد تک خود مختاری حاصل ہوگی ٭ جس کی رو سے بنیادی حقوق کی ضمانت دی جائے گی اور ان حقوق میں جہاں تک قانون و اخلاق اجازت دیں، مساوات، حیثیت و مواقع، قانون کی نظر میں برابری، عمرانی، اقتصادی اور سیاسی انصاف، اظہار خیال، عقیدہ، دین، عبادت اور جماعت سازی کی آزادی شامل ہوگی ٭ جس کی رو سے اقلیتوں اور پسماندہ، پست طبقوں کے جائز حقوق کے تحفظ کا قرار واقعی انتظام کیا جائے گا۔
وجوہ کچھ بھی ہوں، مگر یہ حقیقت ہے کہ میڈیا کے ایک خاص حلقے نے عمران خان کو ہمیشہ تنقید کا نشانہ بنایا، ایسا کرتے ہوئے ان کا لب ولہجہ بھی شائستہ نہیں رہا ایسا کرنے والوں کو فطری طور پر جب تحریک انصاف کے نوجوان حامیوں کے جوابی حملے کا سامنا کرنا پڑا تو وہ اپنی غلطی کا احساس کرنے کے بجائے مشتعل ہوگئے انہوںنے اس عوامی ردعمل کوتحریک انصاف کی سوچی سمجھی پالیسی قرار دیا سال ڈیڑھ پہلے ایک بہت سینئر کالم نگار نے اپنے کالم میں لکھا کہ پی ٹی آئی نے اپنے مخالفوں کو نشانہ بنانے کے لئے ایک سیل تشکیل دیا ہے۔
انشا جی کو ایک پاکستانی فلم دیکھنے کا اتفاق ہوا فلم میں مخصوص انداز کے گانوں، روایتی فلمی رقص، ہیروئن کی چلبلی حرکتوں، ہیرو کی مصنوعی ناراضی، ہیروئن کا بھاگ بھاگ کر اسے منانا اور پھر اچانک ہی ہیرو کی برہمی ختم ہوتے ہی اس کی جانب سے پرجوش رقص کا مظاہرہ، ولن کی اوٹ پٹانگ لڑائیاں... ان سب چیزوں نے اردو کے سدا بہار مزاح نگار کو ایک خوبصورت کالم لکھنے پر اکسایا سچ تو یہ ہے کہ انشاء جی جیسی بے ساختہ شگفتہ نثر کم ہی پڑھنے کو ملی فکاہیہ اردو لکھنے کے خواہشمندوں کو ابن انشا ء کے در پر دستک ضرور دینی چاہیے۔
تو پھر یہ سیاسی جماعتوں کا حق ہے کہ وہ پر امن انداز میں احتجاج کریں تحریک انصاف پر الزامات لگانے والے یہ بھی یاد رکھیں کہ پچھلے سال تمام تر دبائو کے باوجود عمران خان نے ڈاکٹر طاہرالقادری کے دھرنے کو جوائن نہیں کیا تھا اگر وہ ایسا کر لیتے توشائد آج ملک کاسیاسی نقشہ مختلف ہوتا یہ حقیقت ہے کہ حکمران جماعت مسلم لیگ نے تحریک انصاف کے چار حلقوں کے نتائج چیک کرانے کے مطالبے کا مذاق ہی اڑایا صرف چار حلقوں کے نتائج چیک کرا کر حکومت اپنے پورے الیکشن کا اعتبار قائم کر سکتی تھی، مگر ایسا نہیں کیا گیا ممکن ہے۔
ان کے خلاف ایسی ایسی پروپیگنڈہ مہم چلتی رہیں کہ کوئی اور سیاستدان ہوتا تو تاب نہ لاپاتا عمران اپنی سخت جانی کے باعث یہ حملے جھیل گیا عمران خان کے خلاف ان حملوں کے پیچھے سب سے متحرک اور فعال کردار مسلم لیگ ن کا رہا، جسے عمران اپنے لئے حقیقی خطرہ محسوس ہوا اور اس نے اپنے دیرینہ تجربے اورمیڈیا میں موجود تعلقات استعمال کر کے مختلف طریقوں سے تحریک انصاف کے قائد کو متنازع بنانے کی کوشش کی اس کا یہ مطلب ہرگز نہیں کہ عمران خان کے خلاف لکھنے یا پروگرام کرنے والے تمام لوگ مسلم لیگ ن کے ایجنڈے پرعمل پیرا تھے۔
اس لئے ان کے خلاف مقدمہ اسلامسٹوں کو استوار کرنا ہوگا نئی صف بندی کی اصطلاح اسی لئے استعمال کی ہے کہ اسلامسٹوں میں سے جو اہل قلم ان گلوبل ایجنڈے والے گروپوں کے حامی ہیں، پاسپورٹ، ویزا، سرحدیں ان کے لئے بے معنی ہیں، اپنی سوچ اور فکر سے وہ دہشت گردوں کو مدد فراہم کرتے ہیں، انہیں فکری طور پر الگ کرنا ہوگا انتہا پسند سوچ کے حامل یہ اہل قلم چونکہ لبرل سیکولر یلغار کے خلاف اسلامسٹوں کے موقف کی تائید کرتے ہیں، ایسا کرتے ہوئے یہ بڑی ہوشیاری سے رائیٹ ونگ یا اسلامسٹوں کے نمائندہ کی حیثیت اختیار کرنے کا تاثر دیتے ہیں۔
انہوں نے اپنی طبیعت کے مطابق خاصی سادگی سے ایک عوامی اجتماع منعقد کیا، جس میں روایتی خطبہ ارشاد فرمایا جماعتی پلیٹ فارم پر ایسی رسمی، بے روح، بے ذائقہ تقریریں عام ہیں، جس میںوہ مخصوص جملے ہوتے ہیں جو میاں طفیل محمد کے دور سے اب تک ہر امیر رٹے رٹائے انداز میں بولتا ہے، لوگ احتراما سن لیتے ہیں، ہم بھی سنتے رہے بعد میں جماعت کے سیکرٹری اطلاعات امیر العظیم کو خیال آیا تو انہوںنے امیر جماعت سے غیر رسمی گفتگو کی چھوٹی سی نشست رکھی سچ تو یہ ہے کہ سراج الحق مجھے اچھے لگے، ان میں پشتونوں والامخصوص تپاک اور اپنائیت ہے۔
پاکستانی نے روس کے خلاف افغان مزاحمت میں افغان مجاہدین گروپوں کا ساتھ دیا، بعد میں ان کے مابین خانہ جنگی شروع ہوئی گلبدین حکمت یار اور احمد شاہ مسعودایک دوسرے پر چار برسوں تک راکٹ برساتے رہے، طالبان اچانک ابھرے، خانہ جنگی سے تنگ افغان عوام نے ان کا سا تھ دیا اور وہ کابل پر قابض ہوگئے، سابق مجاہدین گروپوں کو بری طرح پسپا ہونا پڑا یہ کھلا سچ ہے کہ طالبان کی پاکستانی اسٹیبلشمنٹ نے کھل کر سپورٹ کی فطری طور پر سابق افغان مجاہدین گروپ پاکستان کے مخالف ہوگئے، ان کے پاس بھارتی مدد لینے کے سوا کوئی اور آپشن نہیں بچی تھی۔
امن پراسیس کا خاتمہ، مذاکرات کے حامیوں کو دھمکی، ٹی ٹی پی کے لیے پیغام اورمحسود قبیلے سے قیادت کی منتقلی ازرہ کرم ان وجوہ کی بنا پرڈرون حملوں کی حکمت عملی اور اس کے اثرات کوگہرائی سے سمجھنے کی کوشش کی جائے چلتے چلتے ڈاکٹر شکیل کے حوالے سے بھی صورتحال سمجھ لی جائے ملالہ یوسف زئی کے والد نے چند روز پہلے امریکہ میں تقریب کے دوران ڈرون حملوں کی حمایت کی اور ڈاکٹر شکیل آفریدی کو بے گناہ قراردیا ہمارے بعض سینئر ساتھی بھی لکھ چکے ہیں کہ اسامہ بن لادن جیسے مطلوب ترین شخص کو ڈھونڈنے میں مددکرنے والے کومجرم کیوں سمجھا جائے؟
بعد کے برسوں میں جن مسلم ممالک نے ایسی کوشش کی، سب کوناکامی ہوئی، ایران کے گھٹنے ٹیکنے کے بعد تو اب مستقبل میں کسی مسلم ملک کی جانب سے ایٹمی صلاحیت حاصل کرنے کی کوشش کا تصور بھی ختم ہوگیا خارجہ پالیسی کے حوالے سے دو تین بڑے اہم بنیادی فیصلے ساٹھ کے عشرے میں کئے گئے، امریکہ کے ساتھ تمام تر قریبی تعلقات اور چین کے لئے امریکہ کی شدید ناپسندیدگی کے باوجود پاکستان نے چین کے ساتھ قریبی تعلقات قائم کئے، بتدریج جو سٹریٹجک پارٹنرشپ میں بدل گئے چین کا بطور دوست انتخاب پاکستانی منصوبہ سازوں کی اچھی سلیکشن کی ایک عمدہ مثال ہے۔
اسی طرح امریکہ نے طالبان کی کوئٹہ شوری کوگرفتارکرنے کے لئے بے پناہ دبائو ڈالا مگراس کی حد درجہ مزاحمت کی گئی مولانا حمد اللہ جان ممتاز ترین دیوبندی عالم دین اور جے یوآئی کے بزرگ و قابل احترام رہنمائوں میں سے ایک ہیں، وہ واحد سکالر تھے جن کا طالبان دورکے ریڈیو شریعت افغانستان میں لائیو درس قرآن نشر ہوتا رہا ان کے صاحبزادے نے مجھے ملا عبدالسلام ضعیف کے نائب، اس وقت کے قونصل جنرل ملا کاکا خیل کے حوالے سے ایک دلچسپ واقعہ سنایا، جس سے اندازہ لگایا جاسکتا ہے کہ افغان طالبان کوکس حد تک پاک فوج پردبائواور زمینی حقائق کا اندازہ تھا۔
پنجاب، خیبر پختون خوا اور کراچی سے تعلق رکھنے والے نوجواننوںنے کشمیریوں سے یک جہتی کے چراغ اپنے لہو سے جلائے اللہ ان کے جذبوں کو قبول فرمائے نائن الیون نے جہاں دنیا بھر کو دہلا کر رکھ دیا، مقبوضہ کشمیر کے وار تھیٹر یکدم سے تہہ وبالا ہوگیا اچانک ہی ورلڈ ویو تبدیل ہوگیا، مسلح جدوجہد کی کوئی اخلاقی، قانونی حیثیت نہ رہی، خواہ مقصد کتنا ہی بڑا ہو کشمیری جہادی تنظیموں پر پابندی لگ گئی پاکستانی جنگجوئوں کو وہاں جانے سے روک دیا گیا مقبوضہ کشمیر میں حزب المجاہدین جیسی مقامی تنظیم کا وجود تو برقرار رہا، مگر ان کی کارروائیاں برائے نام رہ گئیں۔
شمالی اتحاد کی اصطلاح 1997-98 ء سے لے کر نائن الیون تک چلتی رہی، اس وقت طالبان افغانستان کے پچانوے فیصد علاقے پرحکمران تھے، صرف پانچ سات فیصد شمالی افغانستان کا علاقہ ان کے قبضے سے باہر تھا، جہاں ازبک کمانڈر رشید دوستم، ہزارہ لیڈر کریم خلیلی اور استاد محقق اور تاجکوں کے اساطیری گوریلا کمانڈر احمد شاہ مسعود وغیرہ کے گروپوں پر مشتمل ایک ڈھیلا ڈھالا اتحاد اپنے بقا کی جنگ لڑ رہا تھا، شمالی افغانستان کی مناسبت سے اسے شمالی اتحاد کا نام دے دیا گیا، حالانکہ اس میں گلبدین حکمت یارجیسے پشتون کمانڈرکی حزب اسلامی اور عبدالرب رسول سیاف کا گروپ بھی شامل تھا۔
کیساونندرا بھارتی بنا م ریاست کیرالہ (1973,4225) میں جسٹس ہنس راج کھنہ نے یہ مشہور اصطلاح استعمال کی منروا ملز بنام یونین آف انڈیا ( 1980,1789) میں بھارتی سپریم کورٹ نے کیساونندرا فیصلے کو مزید واضح کرتے ہوئے بیسک سٹرکچر ڈاکٹرائن کو دنیا بھر میں مقبول بنا دیا بھارتی عدالت عظمی نے سیکولرازم کو اس بیسک سٹرکچر میں شامل کیا، اس کے علاوہ فیڈرل طرز حکومت، پارلیمانی نظام، بنیادی انسانی حقوق، عدلیہ کی آزادی وغیرہ وغیرہ کو ان چیزوں میں شامل کیا، جنہیں چھیڑا نہیں جا سکتا حتی کہ پارلیمنٹ بھی ان میں ترمیم کا حق نہیں رکھتی کہ ایک طرز سے یہ آئین کی روح ہیں۔
ڈالر جنرل ضیاء الحق کے دور میں بھی بہت آئے لیکن وہ اس ملک میں فساد کا ایسا بیج بو گئے کہ ان سے کئی گنا زیادہ خرچ کرنے کے باوجود، ہم اس کے مضر اثرات سے نہیں نکل سکے شہباز شریف صاحب کا غصہ جناب شہباز شریف کی شعلہ بیانی نے تو مجھے حیران کر دیا یوں گمان ہوا جیسے دنیاوی ترغیبات اور اقتدار و دولت کی حرص سے بے نیاز اللہ کا ایک ولی کسی خانقاہ سے خطاب کر رہا ہے اور ان لوگوں پر کف افسوس مل رہا ہے جو محض وزارت اور ایک گاڑی کی خاطر معصوم حکمرانوں کو غلط مشورے دیتے ہیں۔
ایک یہ کہ قرار داد مقاصد وہ عمرانی معاہدہ نہیں تھاجسے پاکستانی قوم کا ترجمان کہا جا سکتا دوسرا سبب یہ ہو سکتا ہے کہ اس کی ریاستی تفہیم میں غلطی ہوئی جس کے نتیجے میں جو سیاسی بندوبست وجود میں آیا، وہ عام شہری کے مفادات کے تحفظ میں ناکام ہوا اس نے ریاست کی حفاظت کی اور اس کے لیے عام آ دمی کے مفادات کو قر بان کیا اسباب کے تعین میں اختلاف ہو سکتا ہے مگر اس با ت سے سب کو اتفاق ہے کہ ریاست عام آدمی کے مفادات کی نگہبانی نہیں کر سکی میرے نزدیک اس کا اصل سبب نظریاتی ہے۔
تو یہ کسی جرم سے کم نہیں یہاں تو میڈیا کو ایک سماجی کردار ادا کرنا ہے" جو فی الجملہ سماجی مفادات کا نگہبان ہوتا ہے جس طرح ماضی میں خاندان کے بزرگ، مسجد کا امام، محلے کا ایک بڑا آدمی اس بات کو اپنی ذمہ داری سمجھتا تھا کہ خاندان اور محلے کا نظم قائم رہے" اور اس میں کوئی خرابی نہ پھیلے، اسی طرح میڈیا کا یہ فریضہ ہے کہ وہ بھی ان اداروں کی طرح اپنی روایت، سماجی وحدت اور معاشرتی امن کا خیال رکھے اس بات کے لیے کسی دلیل کی ضرورت نہیں کہ اس کے لیے نظام اقدار کا دفاع لازم ہے۔
غلامی اور سود کو اگر یک دم ختم کر دیا جاتا تو مدینہ کی معیشت اپنی دو اساسات سے محروم ہو جاتی اور اس کا لازمی نتیجہ سماجی اور معاشی انتشار ہوتا یہ عقل عام کا معاملہ ہے کہ جب کسی کمرے کے ستون گرا دیے جائیں تو چھت کا کھڑا رہنا ممکن نہیں ہوتا اگر ستون گرانا مقصد ہو تو پھر ضروری ہوتا ہے کہ چھت کو متبادل ستون فراہم کیے جائیں تاکہ انہیں گرانے کی صورت میں چھت زمین بوس نہ ہو اللہ کے رسولﷺ نے اپنے طرز عمل سے دراصل یہ سمجھایا کہ مدینہ کی ریاست حکمت اور بصیرت کے ساتھ قائم ہوتی ہے۔
1974ء کے بعد بھی انہوں نے پاکستان کی شہریت ترک نہیں کی یہ بات البتہ قابل فہم ہے کہ جب ریاست پاکستان نے ان کے مذہبی گروہ کو غیر مسلم قرار دیا تو انہیں ملال ہوا ہو گاْ ان کا بد دل ہونا بھی سمجھ میں آتا ہے تاہم اس کے شواہد نہیں ہیں کہ انہوں نے پاکستان کے خلاف کوئی قدم اٹھایا ہو اس کے برعکس، اس کے شواہد ہیں کہ ڈاکٹر عبدالسلام پاکستان میں سائنس کے فروغ کے لیے جاری سرگرمیوں میں معاون رہے تاریخ کے باب میں سب سے غیر معتبر روایات وہ ہیں جو "اخبار احاد" کی صورت میں منتقل ہوتی رہی ہیں۔
شکر یہی ہے کہ اسے خیر کے لیے استعمال کیا جائے اصلاح ہو نہ ہو، اصلاح کی دعوت سے، آدمی ناشکری کے جرم سے تو بچ جائے گا جو اس بات سے اتفاق رکھتا ہے، میرے نزدیک اس پرلازم ہے کہ افراد اور واقعات سے بلند تر ہو کر، ساری توجہ اقدار پر دے چند امور پر وسیع تر اتفاق لازم ہے: جمہوریت، قانون کی حکمرانی، سنسنی خیزی سے گریز، مسائل کے حل کے لیے سنجیدہ تجاویز اصلاح کی خواہش رکھنے والوں پر لازم ہے کہ سب سے پہلے خود کوہیجان سے بچائیں ہیجان کی مذمت ہیجانی لہجے میں نہیں ہو سکتی یہ ایک مشکل کام ہے۔
کشمیر سمیت ہر تنازعے پر مذاکرات اور پرامن تعلقات ہم نے اس موقع کو گنوادیا آج سترہ برس بعد ہم بھارت کو وہیں لا کھڑاکرنا چاہتے ہیں مگر اس دوران میں بہت سا پانی پلوں کے نیچے سے بہہ چکا بھارت کی باگ اب واجپائی اور جسونت سنگھ کے ہاتھوں سے نکل کر مودی جیسوں کے ہاتھ میں جا چکی کل ایک شے بلا مانگے مل رہی تھی، آج مانگے سے بھی نہیں مل رہی واجپائی نے پاکستان آ کر کشمیر پر مذاکرات کی بات کی جسونت سنگھ جو بھارت کے وزیر خارجہ رہ چکے، انہوںنے کتاب لکھی کہ قائد اعظم تقسیم کے ذمہ دار نہیں تھے۔
کہیں بھی خرچ نہیں ہو رہا نہ شہروں میں، نہ دیہات میں کہیں سے کسی تعمیراتی منصوبے کی کوئی خبر نہیں آئی کراچی میں انفراسٹرکچر بہتر ہوا لیکن بلدیاتی نظام کے تحت اس کا کریڈٹ جماعت اسلامی کے نعمت اللہ خان کو جاتا ہے یا ایم کیو ایم کے مصطفی کمال کو ملک کے تما م دیہاتی علاقوں میں، وہ سندھ میں ہوں یا پنجاب میں، بلوچستان میں ہوں یا خیبر پختون خوا میں، صرف بھوک اگتی ہے اور افلاس جنم لیتا ہے اگر روزگار کے امکانات اور سہولتوں کو دیہات تک پھیلا دیا جاتا تو وہ المیہ جنم نہ لیتا جس کا ایک مظہر تھر ہے۔
مولانا مودودی کا فکری کام اور جماعت اسلامی کی منظم جدوجہد کے نتیجے میں، مذہب ایک متبادل سیاسی منشور کے طور پر سامنے آیا اس کے پاس عقلی دلائل تھے اور عصری شعور بھی تدریجا یہ سارا عمل فکری پس منظر سے محروم ہوتے ہوتے روایتی سیاست کا حصہ بن گیا مذہبی جماعتوں کے اتحاد کے نام سے یہ کوشش ہوئی کہ عوام کے مذہبی جذبات سے سیاسی فائدہ اٹھایا جائے گزشتہ سالوں میں اس سے جو فائدہ کشید کیا جا سکتا تھا، وہ کیا جا چکا اب اس میں کچھ باقی نہیں رہا میرے خیال میں آج مذہب ایک سلبی پہلو کے ساتھ ہمارے سامنے ہے۔
ہر اہم فیصلے میں شریک اور ان کے معاون یہی نہیں"انہوں نے سیدنا علیؓ کے حکم پر خلیفہ راشد"سیدنا عثمانؓ کی حفاظت کے لیے اپنی جان کو خطرے میں ڈالا اور بلوائیوں سے ان کو محفوظ رکھنے کی کوشش کی سیدنا علیؓ کی شہادت کے بعد حضرت معاویہ ؓ کا بیس سالہ دور اقتدار بھی دیکھا اور اس کشمکش کو بھی جو دونوں کے مابین برپا ہوئی آپ کی نظروں کے سامنے مسلمان کی تاریخ کا یہ عظیم الشان واقعہ بھی ہوا جب سیدنا حسنؓ نے امیر معاویہؓ کے حق میں خلافت سے دست برداری کا اعلان کیا اور مسلمانوں کی تلواریں نیاموں میں واپس چلی گئیں۔
ان پر دینی حوالے سے کوئی اعتراض وارد نہیں ہو تا رسالت مآب ﷺ اور مذہب کے ساتھ ہمارے وابستگی پر ثقافتی رنگ ایسا غالب ہوا کہ اس سے مذہب کا جوہر پس منظر میں چلا گیا اب مذہب جشن کی چیزبن گئی رمضان جشن قرآن کا موسم ہے اور ربیع الاوّل جشن عید میلاد النبی کا مسلمان معاشروں میں جو تہذیبی اورثقافتی تبدیلیاں آئیں، ان کے باعث سیرت دو موضوعات میں سمٹ گئی:مغازی اور فضائل اس سے دو رجحانات پیدا ہوئے ایک جہادی اور دوسرانعت گوئی کا رحجان سیرت کو محض جنگ وجہاد سمجھنے والوں نے یہ گمان کیا کہ سیرت صرف قتال کا نام ہے۔
میں داد دیتا ہوں کہ انہوں نے کمال تحمل سے میری بات سنی اور بظاہر اس کا برا نہیں منا یا آنے والے دنوں نے بتا دیا کہ انہوں نے اس بات کو پرکاہ کے برابربھی اہمیت نہیں دی ساکھ کا یہ بحران انہیں لے ڈوبا صرف ان کو نہیں، ان کی جماعت کو بھی شہباز شریف صاحب نے اسی عہد میں اس بات کی شعوری کوشش کی کہ بحیثیت صوبائی منتظم، ان کی ذات سے کوئی سکینڈل منسوب نہ ہو، وہ اس میں بڑی حد تک کا میاب رہے گزشتہ انتخابات کے نتائج نے بتا دیا کہ ساکھ سیاسی کامیابی کے لیے کتنی اہم ہوتی ہے۔
