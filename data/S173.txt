اس کے باوجود کسی دیہہ، قصبے یا شہر کے کسی محلے میں کوئی شخص ویلفیئر کے کام کرنا شروع کر دے، لوگوں کے چھوٹے موٹے مسائل حل کرنے میں وہ متحرک ہو تو کئی لوگ یہ شک ظاہر کرتے ہیں کہ کہیں یہ الیکشن تو نہیں لڑ رہا یہ خیال سامنے آتے ہی اس شخص کا تمام کیا کرایا فورا صفر ہو جاتا ہے‘ حالانکہ ہمارے سماج میں الیکشن لڑنے میں کوئی برائی نہیں، یہ عام بات ہے، مگر الیکشن لڑنے کی نیت رکھنے والے کے عوامی خدمت کے منصوبوں پر شک ہو جاتا ہے، اس کی نیت اور بے لوث جذبہ مشکوک ہو جاتا ہے جو تجزیہ نگار تبدیلی کی نیت سے باہر آنے، تحریک انصاف کو سپورٹ کرنے والوں پر اقتدار اور اختیار میں حصہ لینے کی خواہش رکھنے کی تہمت دھرتے ہیں، وہ دانستہ یا نادانستہ ان کی تمام قربانیوں اور جدوجہد کو صفر کرنا چاہ رہے ہیں اگر یہ تھیسس مان لیا جائے تو پھر خود کو انقلابی کہلانے والے اس گروہ کا امتیاز ہی ختم ہو جاتا ہے۔
ان کی تقریر سنی، اس کی ٹرانسکرپشن پڑھ بھی لی اتفاق سے مجھے ان کی تقریر کا کچھ حصہ کسی ٹی وی پروگرام میں دوبارہ دیکھنے کا موقعہ ملا، ٹی وی سیٹ کی آواز اس وقت بند تھی، بلاول پرجوش انداز میں ہاتھ ہلا ہلا کر تمتماتے سرخ چہرے کے ساتھ تقریر کر رہے تھے، گردن کی رگیں تنی ہوئی تھیں، میں حیرت کے ساتھ دیکھتا رہا، اتنا ہیجان، ایسی جھنجھلاہٹ... چند ہی لمحوں بعد وہ مسکرانے لگے‘ کھلی کھلی مسکراہٹ کے ساتھ بولتے رہے یوںلگا، جیسے وہ غصہ اور ہیجان بھی خودساختہ تھا اور یہ مسکراہٹ بھی پیپلزپارٹی کے جیالے احباب سے معذرت، مگر ہمیں تو یہ سب مصنوعی سا لگا ہم نے ان کے نانا کی تقریریں زیادہ نہیں دیکھیں، اس دور کے ہم عینی شاہد نہیں، دو چار تقریروں کے فوٹیج ہی دیکھے ہیں، بھٹو صاحب کے انداز میں ایک خاص قسم کی گھن گرج تھی، شلوار قمیص پہنے آستینوں کے بٹن کھولے وہ دھواں دھار تقریریں کرتے، اپنے حریفوں کی خوب خبر لیتے اور کارکنوں کے دل گرماتے تھے۔
میرا خیال ہے کہ ہر ایک چیز پر تاریکیوں کا برادہ چھڑکنے والوں سے ایک سوال ضرور کرنا چاہیے کہ جب تک آپ حل تجویز نہیں کر دیتے، اصلاح احوال کا خاکہ پیش نہیں کرتے، اس وقت تک آپ کی ذمہ داری پوری نہیں ہوتی خامیوں کی نشاندہی کرنا ادھوری ذمہ داری ہے، یہ تب مکمل ہوگی، جب اسے ٹھیک کرنے، کوئی نیا پلان دینے کا چیلنج بھی قبول کیا جائے تصویر میں نقص نکالنے کو تو ہر ایک تیار ہوجاتا ہے، فن کار مگر وہی ہے، جو نقص کو درست کرنے کی صلاحیت بھی رکھتا ہو اب وقت آگیا ہے کہ ہم تاریکیوں کے ان پیام بروں سے کہیں کہ مایوسیاں پھیلانے سے ہٹ کر کچھ تعمیر کا کام بھی کیاجائے بدترین سیاسی مغالطے ہمارے ہاں بعض فقرے اس قدر مشہور ہو جاتے ہیں یا کوشش کر کے کر دیے جاتے ہیں کہ انہیں چیلنج کرنے کا کسی کو خیال ہی نہیں آتا اہل دانش انہی پٹے پٹائے، فرسودہ، دیمک زدہ جملوں کی جگالی کرتے اور بار بار انہیں دہراتے رہتے ہیں۔
نہ جملوں میں مغرب سے تعلیم یافتہ نوجوان سیاستدان کا اپنا ویژن نظر نہیں آیا ایک سینئر رپورٹر نے بلاول سے کہا کہ میں نے بھٹو صاحب کو بھی کور کیا ہے، بی بی کے بہت سے پریس پروگرام کی کوریج کی، آب آپ کی گفتگو بھی سن رہے ہیں، لگتا ہے کہ آپ نے اپنے بڑوں کی غلطیوں سے نہیں سیکھا، بھٹو صاحب نے اصغر خان کو آلو کہا تو یہ بدتہذیبی پر مبنی جملہ بھٹو صاحب کے ساتھ سفر کرتا رہا، کبھی وہ اس کے طعنے سے نکل نہیں سکے، آپ عمران خان کو جس طرح چاچا کہہ کر پکار رہے ہیں، یہ مناسب نہیں اس پر بلاول کے جواب سن کر کئی صحافی مسکرائے بغیر نہ رہ سکے بلاول نے کہا، اگر میں ایسا نہ کروں توپھر آپ لوگ میری گفتگو کی بریکنگ نیوز نہیں بناتے صحافیوں نے حیرت سے سوچا کہ ایک بڑی پارٹی کا لیڈر کیا ٹی وی چینلز کی بریکنگ نیوز کا محتاج ہے اور اس کے لئے وہ کوئی بھی عامیانہ حرکت کرنے کو تیار ہے۔
پچھلے تین چار برسوں میں البتہ پاکستان نے تاجک، ازبک اور ہزارہ گروپوں کے ساتھ کشیدگی میں کمی پیدا کی، شعوری کوشش کے ذریعے بعض اہم تاجک لیڈروں کے ساتھ تعلقات بہتر کرنے کی کوشش کی حکومت نے یہ اعلان بھی کیا کہ افغانستان میں ہماراکوئی فیورٹ نہیں یہ حقیقت ہے کہ حالیہ صدارتی انتخابات میں پہلی بار پاکستانی حکومت مکمل طور پر غیر جانبدار رہی انہوں نے کسی امیدوار کی حمایت کی نہ ہی ان کے حق میں ووٹ ڈلوانے کی کوشش کی ماضی میں پاکستانی حلقے کسی خاص امیدوار (جیسے پچھلی بار حامد کرزئی)کے حق میں اپنا اثر ورسوخ استعمال کرتے رہے پاکستان لاکھوں افغان مہاجر ووٹر پر اثر انداز ہوسکتا ہے، اس بار کوئی ایسی کوشش نہیں کی، اگر کی ہوتی تو زلمے رسول زاد کی ایسی مایوس کن کارکردگی نہ ہوتی یہ وہ بات ہے جو ہمارے ہاں زیادہ زیر بحث نہیں آئی افغانستان میں طالبان کے ہر حملے کا ذمہ دار پاکستان کو سمجھا جاتا ہے، ہر واقعے کی ذمہ داری آئی ایس آئی پر ڈالی جاتی ہے۔