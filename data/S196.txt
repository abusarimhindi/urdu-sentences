ان میں سے کسی ایک فیز میں ملا عمر کے اختیار کردہ موقف، آرا یا پالیسیوں کے حوالے سے کسی تعصب کے زیر اثر آ کر تجزیہ کرنا مناسب نہیں طالبان کے قیام سے پہلے کے ملا عمر کے بارے میں لو گ زیادہ نہیں جانتے وہ روس کے خلاف افغان جہاد میں شامل رہے مگر افغانستان میں ہزاروں لوگوں کے ساتھ ایسا یا اس سے زیادہ ہوا تاریخ کے صفحات میں ان کا تذکرہ نہ آ سکتا، اگر وہ خانہ جنگی سے متاثرہ افغانستان کو بچانے، برسوں سے برسر پیکار افغان کمانڈروں کے خلاف کھڑے نہ ہو جاتے اپنے کچھ طالب علموں کے ساتھ انہوں نے طالبان کی بنیاد ڈالی اور مقامی وار لارڈز کے خلاف تحریک شروع کی‘ جسے غیرمعمولی پزیرائی ملی چند ہی ہفتوں میں ان کا دائرہ اثر پھیلتا گیا، ایک کے بعد دوسرا شہر سرنگوں ہوتا گیا، حتی کہ کابل بھی فتح ہوگیا بیشتر افغان کمانڈروں کے اپنے ساتھی اور جنگجو ہتھیاروں سمیت طالبان کے ساتھ ملتے گئے ہمارے ہاں یہ عام تاثر ہے کہ آئی ایس آئی کی مدد و معاونت کے ساتھ طالبان افغانستان پر چھا گئے جنرل نصیراللہ بابر ان دنوں محترمہ کی حکومت کے وزیر داخلہ تھے۔
یہ تحریک طالبان پاکستان کی اپنی غلطیوں کا نتیجہ ہے یا حکومت اورفورسزکی جانب سے امن مذاکرات کی صورت میں اتمام حجت کی کارروائی کا ثمرکہ شدت پسند گروپوں کی حمایت کم ہوئی دراصل عرفان صدیقی صاحب کی سربراہی میں جو حکومتی مذاکراتی کمیٹی بنی، اس نے ایک اچھا کام یہ کیا کہ مذاکرات کے سلسلے کو خفیہ رکھنے کے بجائے میڈیا پرکھل کر بیان کیا پہلے یہ ہوتا تھاکہ پاکستانی طالبان کے حامی سیاستدان اور لکھنے والے تو بڑی عمدگی سے طالبان کا موقف میڈیا پر پیش کرتے اورفورسزکو شدت سے تنقیدکا ہدف بنایاجاتا، مگر اس کے جواب میں حکومت یا فوج کوئی جواب دینے کی زحمت نہ کرتی اس بار طالبان کے حامی سرگرم رہے توان کے ساتھ ساتھ عرفان صدیقی اور حکومتی مذاکراتی کمیٹی کے دیگرارکان بھی تفصیلات شیئر کرتے رہے بہت سے لوگوں کاحسن ظن یہ تھاکہ پاکستانی طالبان پاکستانی ریاست یا فورسزکو اس لئے نشانہ بنا رہے ہیں کہ یہ امریکی پالیسیوں پرعمل کر رہی ہیں، لیکن مذاکرات اورطالبان کے مطالبات سے اندازہ ہواکہ ٹی ٹی پی کا ایسا کوئی مسئلہ نہیں، ان کے اصل مسائل اپنے قیدی رہا کرانا، زرتلافی حاصل کرنا اور ایک ایسا محفوظ علاقہ حاصل کرنا ہے۔