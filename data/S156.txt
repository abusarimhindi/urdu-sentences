وہ صاحب کئی سال مغرب میں رہے تھے، ان کی تربیت بھی ایک خاص نہج میں ہوئی انہوں نے ملازم کی تنخواہ پاکستانی قانون کے مطابق کم سے کم اجرت کے حساب سے رکھی، حالانکہ اس سے دو تین ہزار کم پیسوں میں ملازم مل جاتا تھا، مگر ان صاحب کا کہنا تھا کہ نہیں، ہم میں سے ہر ایک کو لیبر لاز کا احترام کرنا چاہیے، کم سے کم اجرت سے نیچے کی ادائیگی ملازم کا استحصال ہوگا پھر وہ ٹھیک آٹھ گھنٹے کے بعد ملازم کو رخصت دے دیتے کہ اب تمہاری ٹائمنگ ختم ہوچکی ہے، اگر کسی روز دو تین گھنٹے مزید روکنا پڑتا تو باقاعدہ حساب کر کے اسے فی گھنٹہ کے حساب سے اوور ٹائم دیتے اتوار کی چھٹی لازمی ہوتی اور کوئی کام پڑنے کے باوجود ملازم کو نہ بلاتے، ایک آدھ بار ہنگامی حالات میں بلانا پڑا تو اسے ڈبل اوور ٹائم ادا کیا کہ قانون یہی کہتا ہے۔
انہیں یہی خدشہ ہے کہ ایک بار پانی ذخیرہ ہوگیا تو اس کا استعمال پنجاب کی مرضی اور اس کے مفاد میں ہوگا مختلف حکمرانوں نے اس تاثر کو دور کرنے کے لئے مختلف فارمولے متعارف کرائے، مگر عدم تحفظ دور نہیں ہوسکا، ٹیلی میٹری سسٹم تک یہ منفی تاثرختم نہیں کر پایا برسوں پہلے پنجاب سے تعلق رکھنے والے ایک واپڈا افسرنے مجھے بتایا کہ سمندر کے نمک کی وجہ سے سندھ کے ساحلی علاقوں کی جو اراضی ناکارہ ہورہی ہے، اسے بچانے کے لئے مختلف منصوبے تجویز کئے گئے ہیں، مگر بے عملی کی وجہ سے کچھ نہیں کیا گیا وجوہ جو بھی ہوں، یہ حقیقت ہے کہ پنجاب کی سیاسی اشرافیہ اور انٹیلی جنشیا سندھیوں کے تحفظات، خدشات اور خوف دور کرنے میں ناکام رہی، سچ تو یہ ہے کہ ہم سب ناکام ہوئے ہم سے پہلی اور ہماری نسل کالاباغ ڈیم بنانے، اس کے لئے فضا ہموار کرنے میں ناکام رہی ہے۔
ان درندوں کوتنہا کر دیا جائے ہمارے ہاں فرانس کی اس دہشت گردی کی مذمت تو کی گئی، مگر اس کے ساتھ مگر، چونکہ، چنانچہ وغیرہ کے الفاظ برتے گئے یہ درست ہے کہ فلسطینیوں کے ساتھ اسرائیل نے جو ظلم روا رکھا ہے، اس کی مغرب میں کھل کر مذمت نہیں کی جاتی مقبوضہ کشمیر میںبھارتی فورسز نے جو ظلم کئے، اس کی یورپی ممالک، ان کے میڈیا اور انٹیلی جنشیا نے کبھی پرزور مذمت نہیں کی فیس بک نے پیرس میں دہشت گردی پر اپنے پروفائل کی تصویر (ڈی پی)بنانے کے لئے فرانس کے جھنڈے کے رنگوں کی تصویرشائع کی ہے، دنیا بھر میںلاکھوں، کروڑوں لوگوں نے اس تصویر کواپنی پروفائل پکچر بنایا، تاہم کبھی غزہ کے شہیدوں کے حوالے سے ایسا کرنے کی فیس بک کو جرأت نہیں ہوئی یہ سب باتیں اپنی جگہ درست ہیں، مگر فرانس کی دہشت گردی کا، اس میں مرنے والے معصوم لوگوں کا اس سے کیا تعلق؟
کیونکہ وہ ایشو اس قدر سیاست زدہ ہوچکا اور سندھی، پختون قوم پرست جماعتیں اس کی مخالفت میں اتنا آگے جا چکی ہیں کہ ان کے لئے اب چاہتے ہوئے بھی واپس ہونا ممکن نہیں رہا اکنامک کاریڈور پر اعتراضات مگر صرف اپوزیشن یا پنجاب سے ناراضی کی سوچ رکھنے والی قوم پرست جماعتیں نہیں کر رہیں یہ درست ہے کہ پچھلے سال شروع میں اے این پی اور بلوچ قوم پرست جماعتیں اس حوالے سے زیادہ متحرک تھیں، ابتدا میں اے این پی اور بلوچستان کے قوم پرست متحرک تھے، اس وقت تحریک انصاف خاموش رہی، جس پر اسے اے این پی وغیرہ طعنے بھی دیتی رہیں وہ ایشو وزیراعظم نواز شریف نے بڑی عمدگی سے نمٹایا انہوں نے تمام جماعتوں کو تفصیلی بریفنگ دے کر، مغربی روٹ پہلے بنانے کا اعلان کیا اور تمام اختلاف پانی کی جھاگ کی طرح بیٹھ گئے حالیہ اعتراضات زیادہ منظم اور بھرپور انداز میں اٹھائے جا رہے ہیں۔
ہم ایک ہیں، وقت نے ہمارے درمیان دیواریں کھڑی کر دی ہیں، جنہیں گرانا ہوگا ... وغیرہ وغیرہ "کلدیپ صاحب اس حوالے سے وضاحت پیش کرتے رہے ان کا کہنا تھا، '' بھارت میں ایسی کوئی سوچ نہیں پائی جاتی ایک زمانے میں وہاں پاکستان کے خلاف فضا تھی، ان دنوں پاکستان سے دوستی کی بات کرنا بھی مشکل تھی، مگر اب تو صورتحال یکسر بدل چکی ہے، بھارتی سیاست میں بھی پاکستان کے خلاف نعرے نہیں لگتے بلکہ اب تو بھارت میں ایک بڑی لابی یہ کہتی ہے کہ ''خبردار جو پاکستان کو ساتھ ملانے کی بات کی، پہلے ملک میں مسلمان تھوڑے ہیں جو بیس کروڑ مزید لائے جائیں" کلدیپ نائر کی وضاحت کے باوجود بار بار یہی سوال ہوتا رہا میں نے اپنی باری پر نقطہ اٹھایا کہ ''آپ اس خطے کو یورپی یونین کی طرح مشترکہ تجارتی اقتصادی منڈی دیکھنا چاہتے ہیں، مگر اس علاقے کے اپنے تضادات اور داخلی مسائل ہیں۔
اب ضرورت ہے کہ بیانات اور کانفرنسوں کے بجائے، عملی اقدامات تجویز کیے جائے، جیسے محراب و منبر کو نیم خواندہ اور جہلا سے کیسے آزاد کرایا جائے لازم ہے کہ ان اختلافات کو عوامی اجتماعات کے بجائے، علمی مباحث کا موضوع بنایا جائے عوام میں بھی وہی لوگ بات کریں جو اس کا سلیقہ رکھتے ہوں اگر میں ریاست ہوتا! اگر میں ریاست ہوتا تو پاکستان کی تاریخ وہ نہ ہوتی جو آج ہے اگر میں ریاست ہوتا تو سب سے پہلے ایک دستور بناتا اور اس کے معاملات عوام کے حوالے کر دیتا دستور وہ ہے جس کا وعدہ قائد اعظم نے دستور ساز اسمبلی کے خطاب میں کیا" اور جس کی فکری و عملی بنیادیں اپنی 11 اگست 1947ء کی تقریر میں رکھ دیں میرا احساس ہے کہ اس کے نتیجے میں میرا ماضی میرے حال سے ہم آہنگ ہو جاتا ریاست کی نظریاتی ساخت کے بارے میں جو بحثیں آج جاری ہیں۔
پاکستان میں عورتوں کے ساتھ جو سلوک کیا جا تا ہے، اس کے بعد تو لازم ہے کہ اس نوعیت کی مزید پابندیاں لگائی جائیں نہ کہ پہلے سے عائد پابندیوں کو غیر اسلامی قرار دے کر ختم کرنے کی بات کی جائے جو لوگ مسلمانوں کی فقہی تاریخ پر نگاہ رکھتے ہیں، وہ جانتے ہیں کہ یہ ہمارے لیے کوئی اجنبی بات نہیں اہل علم میں کبھی دوآرا نہیں رہیں کہ اختلافی امور میں یہ نظم اجتماعی یعنی حکومت وقت کا حق ہے کہ وہ جس تعبیر کوچاہے اختیار کرلے مولانا مودودی نے لکھا ہے: جن معاملات میں کتاب و سنت کے احکام ایک سے زیادہ تعبیرات کے متحمل ہوں، ان میں مقننہ (پارلیمنٹ) ہی یہ طے کرے گی کہ کون سی تعبیر کو قانونی شکل دی جائے(اسلامی ریاست، صفحہ 324) اس لیے مسئلہ شرعی اور غیر شرعی کا نہیں، راجح اور غیر راجح کاہے میں اس ضمن میں چند مثالیں نقل کر رہا ہوں۔
ایک 1950ء کی دہائی میں، جب کشمیر میں آزادی کی لہر عروج پر تھی اور اس کی شدت سے گھبرا کر، بھارت نے اقوام متحدہ کا رخ کیا اگر نہرو اپنے الفاظ پر قائم رہتے اورکشمیریوں کو یہ حق دے دیا جاتا کہ وہ اپنے مقدر کا فیصلہ کریں تو یقینا تاریخ کا دھارا بدل جاتا دوسرا موقع 1998ء میںآیا جب واجپائی لاہور آئے اس بار جنرل پرویز مشرف تاریخ کے راستے میں حائل ہو گئے وقت نے اس خطے کی قیادت کو دو مواقع ارزاں کیے دونوں ضائع کر دیے گئے اب وقت اتنا مہرباں بھی نہیں کہ بار بار مواقع ہاتھ میں لیے ہمارے دروازے پر دستک دیتا پھرے اس تاریخی تصادم اورپھر خطے میں آنے والی تبدیلیوں کے سبب، پاکستان اور بھارت میں فیصلہ سازی اور اقدام کا حق خفیہ ایجنسیوں کو منتقل ہو گیا بھارت نے نئے سفر کا آغاز یہ فرض کرتے ہوئے کیا کہ پاکستان چند دنوں کا مہمان ہے۔
مولانا فضل الرحمن پر انتہا پسندوں نے تین بار حملہ کیا یہ جمہوریت کے ساتھ تعلق کے سبب ہوا قاضی حسین احمدمرحوم اور سید منور حسن کے ادوار امارت میں جماعت اسلامی میں اگرچہ دوسرے رجحانات کو پذیرائی ملی لیکن جماعت کا دستور غیر جمہوری اور غیرآئینی جد و جہد کے راستے میں حائل ہوگیا سیاسی جماعتوں کے اسی مثبت کردار کو سامنے رکھتے ہوئے، آرگنائزیشن فار ریسرچ اینڈ ایجوکیشن نے ان جماعتوں کے قائدین کو جمع کیا اور انہیں پاکستان میں پائیدار امن کے لیے ان کی ذمہ داریوں کی طرف توجہ دلائی اور کے اس ڈائیلاگ فورم پر اہل سیاست نے اپنی سیاسی وابستگیوں سے ماورا ہو کر ملک کو درپیش اس اہم ترین مسئلے پر گفتگو کی اس بات پر اتفاق پایا گیا کہ جمہوریت کا تسلسل امن کی بنیادی اور ناگزیر ضرورت ہے تاہم یہ بھی واضح کیا گیا کہ جمہوریت محض ووٹ دینے کا نام نہیں یہ ایک سماجی رویہ ہے۔
