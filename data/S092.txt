اور پھر منی لانڈرنگ پر محترم اسحاق ڈار کا طویل اعترافی بیان موجود ہے کہ وہ شریف فیملی کی ایما پر کیا کیا کچھ کرتے رہے، لیکن جب بنچ نے چیئرمین نیب سے پوچھا کہ کیا وہ یہ معاملہ از سر نو سپریم کورٹ کے سامنے اٹھاتے ہوئے لاہور ہائی کورٹ کے فیصلے کے خلاف اپیل کرنا چاہتے ہیں، جس میں یک رکنی بنچ نے مسٹر ڈار کے اعترافی بیان کے بارے میں کہا تھا کہ اس ثبوت کی کوئی اہمیت نہیں ہے، تو چیئرمین نیب نے دوٹوک انداز میں انکار کردیا۔
پیر کی شام لاہور قلندر اور کوئٹہ گلیڈی ایٹرز کا میچ بہت اچھی بیٹنگ پچ پر ہوا، جہاں قلندرز نے رنز کے انبار لگا دیے رات کو ایک سپورٹس جرنلسٹ دوست سے ملاقات ہوئی، ملتے ہی اس نے شکوہ کیا کہ آج والے میچ کی پچ آپ نے دیکھی، کتنی سلو بیٹنگ پچ تھی، اتنے رنز بن گئے میں یہ سن کر بھونچکا رہ گیا سوچتا رہا کہ یارو پچھلے پانچ دنوں سے آپ لوگوں نے آسمان سر پر اٹھایا ہوا تھا کہ بیٹنگ پچ نہیں بنائی گئی، اب بن گئی ہے۔
پہلے مسجد میں نماز پڑھتے فوجیوں پر حملہ، پھر کراچی میں چودھری اسلم کا قتل، سب سے بڑھ کر بنوں میںایف سی پر حملہ ٹی ٹی پی کے اندر کے سخت اور بے لچک گروپ مذاکرات کے عمل کو سبوتاژ کرنا چاہتے تھے، اس لئے سوچ سمجھ کر یہ حملے کئے گئے، مگرطالبان گروپوں کی یہ کوشش ہے کہ اس کی ذمہ داری حکومت پر ڈالی جائے، تاکہ وہ بعد میں مظلومیت کا تاثر دے سکیں ان کی جانب سے مذاکرات کی تازہ پیش کش بھی اسی حکمت عملی کا حصہ ہے۔
کراچی میں اس نے خوف ودہشت کی فضا قائم کی، اپنے مخالفوں کو کام نہیں کرنے دیا، اپنی پارٹی میں سے بھی کسی کو زیادہ ابھرنے یا نمایاں نہیں ہونے دیا تاکہ وہ بھائی کے لئے خطرہ نہ بن سکے اس کے ساتھ ساتھ مگر ایم کیو ایم نے کراچی میں کام بھی کئے ہیں، مصطفی کمال کی مئیر شپ کے دنوں کے ترقیاتی کاموں کی مثالیں دی جاتی ہیں، ایم کیوا یم کا نہایت مضبوط تنظیمی نیٹ ورک بھی بڑا اہم فیکٹر ہے، گلی محلے کی سیاست ان پر ختم ہے۔
پنجاب میں اگر کراچی کا دسواں حصہ بھی کیا گیا تو ایک ایسا طوفان اٹھے گا کہ شائد پورا سسٹم ہی خطرے میں پڑ جائے تو پھر ہم سب لوگ خاموش ہو کر چپ چاپ بیٹھ جائیں جو ہو رہا ہے، وہ ہونے دیں، اس پر کچھ نہ لکھیں، کچھ نہ بولیں کہ سیاسی جماعتوں پر تنقید خطرناک ثابت ہوسکتی ہے، ان کی سیاسی عصبیتیں ملک کو (خدانخواستہ) نقصان نہ پہنچا دیں بنیادی سوال اب یہ ہے کہ کیا یہ سب کچھ ایسا ہوتا رہے گا یا اس میں تبدیلی لانی چاہیے؟
یہ ہمارے انحطاط کا سب سے بڑا سبب ہے اور اسی سے ذہنی اور اخلاقی انحطاط پیدا ہوا ہم بہت چھوٹے لوگ ہیں اور اس چھو ٹے پن کو دور کرنے کی خواہش بھی نہیں رکھتے، اپنے معمولی پن سے نکلنے کی کوئی طلب نہیں رکھتے معمولی پن پیدا ہو جانا مرض ہے، مگر اس معمولی پن، گھٹیا پن پر راضی ہو جانا موت ہے" احمد جاوید سے سوال پوچھا گیا کہ ہمارے معاشرے میں قحط الرجال کیوں ہے، کوئی بڑا ادیب پیدا ہو رہا ہے، بڑا شاعر نہ بڑا عالم دین؟
بات صاف ہے کہ کسی آمر نے ملکی نظام کو کیا ٹھیک کرنا ہے، اس کا تو اقتدار بھی غاصبانہ ہوتا ہے، اس سے کیا توقع رکھی جائے رہے سیاستدان تو خواہ یہ آمر کی دور میں اقتدار کے حصے دار ہوں یا پھر سویلین دور میں اقتدار کے بلاشرکت غیر مالک... ان میں سے کسی کی ترجیح سیاسی اصلاحات نہیں، سٹیٹس کو کے یہ علمبردار ہیں، سب چیزیں جوں کی توں رکھنا چاہتے ہیں کہ یہی گلا سڑا نظام اور اس میں موجود خامیاں ہی ان کی قوت اور سہارا ہیں۔
ہم نے کبھی ووٹر کی تربیت کرنے کی کوشش ہی نہیں کی اسے سکھایا ہی نہیں کہ بڑے تناظر میں کس طرح دیکھنا اور سوچنا ہے اور گلی، سڑک پکی کروانے والا، تھانے کچہری میں کام آنے والے امیدوار کی جگہ اسے جتوانا چاہیے جو جا کر اس سسٹم کو ٹھیک کر دے اور ہمیں تھانہ، کچہری میں کسی کی پرچی لے کر جانا ہی نہ پڑے، میرٹ پر ہر ایک کا کام ہو جائے جو پارٹیاں تبدیلی لانے کی داعی ہیں، انہیں عوام کی سیاسی تربیت کا بیڑا بھی اٹھانا چاہیے۔
نوجوان واپسی پر ایک دلچسپ اور تفصیلی رپورٹ لے کر آیا، مسعود اظہر کی تصویر ٹائٹل پر لگا کر ہم نے وہ رپورٹ شائع کی، مجھے اس وقت حیرت ہوئی، جب نوجوان لکھاری نے اصرار کیا کہ اس کے نام کے ساتھ اظہر کا لاحقہ لگایا جائے، معلوم ہوا کہ فیچر رائٹرپر ملے بغیر ہی مسعود اظہر کا جادو چل گیا ہے اور اظہر نا م اسی وجہ سے لگایا جا رہا ہے کہ اس مدرسے کے بیشتر نوجوانوں نے اپنے نام کے ساتھ عقیدتا اظہر کے لفظ کا اضافہ کررکھا تھا۔
بعد میں پھر چیزیں بھول بھال جاتی ہیں، ایک دوسر ے کو مگر یاد دلاتے رہنا چاہیے، کیا خبر کوئی چھوٹی سی بات، کس کے حق میں بڑی بات ثابت ہو نئے سال کی نئی فہرست چند دن پہلے ایک عزیزہ ہمارے گھر آئیں، ان کے ساتھ گپ شپ ہوتی رہی پڑھی لکھی خاتون ہیں، فیملی بھی اعلی تعلیم یافتہ ہے، خود ایم اے ہیں، ایک ٹی وی چینل میں بطور پروڈیوسر کئی سال کام کرتی رہیں چھوٹی بہن نے بھی ماسٹرز کر رکھا ہے، ایک نجی ادارے میں اچھی ملازمت ہے۔
مسئلہ یہ ہے کہ ہم بڑے ہو کر اپنے ان ہتھیاروں کو تیز کرنا بھول جاتے ہیں جس حد تک صلاحیت یا استعداد پیدا ہوچکی ہوتی ہے، اسے بڑھانے اور بہتر کرنے پر توجہ نہیں دیتے ضروری نہیں کہ ہر چیز کا تجربہ کیا جائے، بہت سی مضر اور نقصان دہ چیزیں اور عادتیں ہیں، ان سے بچنا چاہیے، مگر اپنے ذائقوں کو ہر حال میں بہتر کیا جائے یہ بھی یاد رکھیں کہ ذائقے صرف زبان کے نہیں، بلکہ کان، آنکھ اور دماغ کو بھی نئے ذائقوں کی ضرورت رہتی ہے۔
بیوی بہت اچھے کھانے پکاتی ہو اور یوں معدے کے راستے خاوند کے دل میں گھر کر لے، وہ خوبصورت ہو اور خاوند اس کی جسمانی خوبصورتی کا اسیر ہوجائے، اس کا نسب اعلی ہو اور خاندانی وجاہت کی وجہ سے مرد اس کا احترام کرنے پر مجبور ہو، اولاد سعادت مند ہوجس کی وجہ سے خاوند خوش ہو اوراولاد کی تربیت پر اپنی بیوی کا ممنون ہوجائے، سب سے آخری وجہ وہ ٹوٹکا یا جادو ہوسکتا ہے، جس کی وجہ بیوی مرد کو ہاتھ تلے رکھنے پر مجبور کر دیتی ہے۔
پریشان ہوا کہ اس وقت کہاں سے کوئی میکینک یا تالہ کھولنے والا پکڑا جائے مارکیٹ میں آتا جاتا رہتا تھا، ایک ٹھیلے والا نوجوان جس سے کبھی کبھار کچھ لے لیتا تھا، ایک دو بار گپ شپ بھی ہوئی، وہ گزرا تو میرے چہرے پر پریشانی دیکھ کر رک گیا اسے چابی کا بتایا، اس نے تھوڑی کوشش کی تو پچھلا دروازہ کھل گیا اس نوجوان کا شکریہ ادا کیا، رسمی سلام دعا ہوئی، اچانک وہ بولا، سر جی !آپ بڑی گاڑی لے لیں، آپ اس میں زیادہ اچھے لگیں گے۔
کالم پڑھنے والے دو چار ہی ہوتے، ان میں سے بھی زیادہ تر وہ، جنہوں نے ہفتے دس دن میں ایک آدھ کالم پڑھ لیااور اسی پر کالم نگار کے بارے میں رائے بھی قائم کر لی کالم نگاری کا مضمون پڑھا رہا تھا، کالم کے مختلف انداز اور لکھنے والوں کے مخصوص اسلوب پر گفتگو ہوتی رہتی بحث کرنے میں کوئی پیچھے نہ رہتا، بڑھ چڑھ کر مختلف لکھنے والوں پر تیر برسائے جاتے، مگر جب کریدا جاتا تو معلوم ہوتا کہ آخری بار اس کا کالم سال پہلے پڑھا تھا۔
میری بچی میری تمہیں یہی نصیحت، وصیت ہے کہ جن باتوں سے رب نے روکا، ان سے دور رہو، تمہاری عقل خواہ جس قدر بہکائے، نفس دلائل دے کہ یہ چھوٹی موٹی باتیں ہیں، کرنے سے کچھ نہیں ہوتا وغیرہ وغیرہ، ... تم اپنی عقل کو استعمال کرو، مگر رب تعالی کے احکامات سمجھنے اور ان پر عمل کرنے کا طریقہ وضع کرنے کے لئے جو حدود یا جو لائنز اللہ نے لڑکیوں کے لئے مقرر کر دی ہیں، انہیں کبھی کراس نہ کرو شرم، حیا اسلامی معاشرے کا بنیادی جز ہے۔
ویسے بھی جہاد کے بیانیہ کے بغیر اتنی بڑی، موثر اور بھرپور جنگ لڑی نہیں جا سکتی تھی، جس سے روسی فوجوں کو زخموں سے چور کر واپس بھیجا جا سکے یہ سب کچھ البتہ اس لئے سمیٹا نہیں جاسکا کہ سپہ سالار جنرل ضیا ء الحق تھا، جسے روسی فوجوں کی واپسی کے فورا بعد ہی نشانہ بنا دیا گیا، ورنہ اگر وہ ہوتا تو شائد بعد کا منظرنامہ مختلف ہوتا بعد میں ہمارے اداروں کو بھی ویسی اہلیت کی قیادت نہیں ملی، جیسا کہ افغان جہاد کے دوران میسر تھی۔
بازی گر کے کس کس کردار کا ذکر کیا جائے فیض آباد کی زرین، بمبئی کی جولین، حیدرآباد کی برجیس، کلکتے کی شہ پارہ اور سب سے بڑھ کرپری چہرہ کورا... جس کے سحر نے اس ناول کے قاری کو کہیں کا نہ چھوڑا متاثرین میں صرف مرکزی کردار بابرزماں خان نہیں بلکہ ان گنت بے چہرہ لوگ بھی اسی طرح گھائل ہوئے اپنی زندگی میں وہ کورا، زرین، رما اور جولین ہی کھوجتے رہے، نتیجے کا اندازہ لگانا مشکل نہیں سب رنگ اور بازی گر مگر کچھ بعد کا معاملہ ہے۔
اس میلے کی خاص بات یہ ہے کہ لوگوں کی اتنی بڑی تعداد شریک ہوئی ہے کہ پارکنگ کے لئے جگہ بھی کم پڑ گئی اور بعض اوقات رش کی وجہ سے کتابیں خریدنے والوں کو انتظار بھی کرنا پڑا" مسخ ہوتی تاریخ ‘ چند وضاحتیں پاکستان کی درسی کتابوں میں جس طرح سے مطالعہ پاکستان کا مضمون شامل کیا گیا اور اس میں تحریک پاکستان و تاریخ پاکستان کے حوالے سے جو قومی نصاب پڑھایا جاتا ہے، اس پر ہمارے ہاں لبرل سیکولر حلقوں کی جانب سے تنقید کی جاتی ہے۔
سوال گندم، جواب چنا والی مثل کی حقیقی شکل ایک سطری سوال کا پندرہ بیس منٹ پر محیط جواب ملتا، تیز تیز باتیں، ادھر سے ادھر، زمین وآسمان کے قلابے ملاتے، طویل بے معنی، بے رس کمنٹس انہی تیز تیز جملوں میں ایک فقرہ ایسا آیا کہ سیدھا ذہن میں کھب گیا فرمانے لگے'' اشفاق احمد اگر آج کے دور میں ہوتے تو ان کی ریٹنگ زیرو ہوتی، وہ زمانہ اور تھا، مگر آج وہ نہیں چل سکتے "میں دیر تک سوچتا رہا کہ کیا واقعی اشفاق احمد کا سحر ختم ہوچکا؟
مکمل خاکہ اس کے پاس ہی ہوتا ہے، اسے ہی ٹکڑے جمع کر کے تصویر بنانا ہوتی ہے، یہ اس کی ذمہ داری ہے، جس سے وہ بچ نہیں سکتا پاکستان کے موجودہ تیل کے بحران پر اس نقطے کو منطبق کر کے دیکھیں، اوگرا، پی ایس او، وزارت پٹرولیم، وزارت خزانہ... نجانے کن کن شعبوں کی بات ہو رہی ہے، خرابی یہ ہوئی کہ مرکزی سطح پر اس قسم کے بحرانوں، ان مختلف ٹکڑوں کے مناسب کوآرڈی نیشن نہ ہونے کا نوٹس لینے، بروقت فیصلہ کرنے والی اتھارٹی موجود نہیں تھی۔
ان کی جماعت کے ساتھ دو بار ایسا ہوچکا تجزیہ کار 97ء کے انتخابات کے بعد اپنی دانست میں تحریک انصاف کو دفنا کر اس کی قبرکے اوپر گھاس بھی اگا چکے تھے کہ عمران خان دوبارہ زندہ ہوگئے ڈکٹیٹر کے ریفرنڈم کی حمایت کی بدترین غلطی انہوں نے کی، اس کی تلافی بعد میںمشرف کے خلاف تحریک چلا کر کرتے رہے کئی لوگ اس وقت عمران کی عقل پر ماتم کرتے پائے گئے کہ جب مشرف انہیں وزیراعظم یا کوئی اور عہدہ دینا چاہتے تھے، تو وہ پیچھے کیوں ہٹ گئے؟
اڑھائی تین سال پہلے ایک میگزین میں ان کا تفصیلی انٹرویوشا ئع ہوا تو سوسائٹی کے بعض لوگ ان سے ملنے آئے، انہیں حیرت تھی کہ یہ کون آدمی ہے، جس کا اخبار میںاتنا بڑا انٹرویو چھپ گیا، مگر سوسائٹی کے رہنے والوں کو اس کا علم ہی نہیں گھر آکر انہیںپتہ چلا کہ جس محمد کاظم کے مضامین فنون اور دوسرے اہم ادبی جرائد میں شائع ہوتے رہے، جس نے ایک زمانے میں علمی، ادبی حلقوں میں تہلکہ مچا دیا تھا، وہ خاموشی سے ان کے پڑوس میں رہ رہا تھا۔
نجی محفلوں میں وہ اپنی پریشانی کا اظہار کرتے، مگر پبلک میں انہیں الطاف حسین کا دفاع کرنا پڑتا انہیں بار بار ذلیل بھی کیا گیا، کبھی گالیاں، نعرے تو کبھی تھپڑ، جوتے بھی پڑے اس لئے ایم کیو ایم پاکستان کی یہی خواہش ہوگی کہ کاش کسی روز ان کی الطاف حسین اور ان کے سیکٹر انچارجوں سے جان چھوٹ جائے قدرت نے یہ موقعہ پیدا کیا تو ہے، اگر فاروق ستار اور ان کے دیگررہنما جرات اور استقامت سے کام لیں تو وہ ایک نئی تاریخ رقم کر سکتے ہیں۔
ہم نے اپنی زندگی میں بے شمار ایسے لوگ دیکھے، جنہوں نے ماہ و سال کے اعتبار سے ٹھیک ٹھاک زندگی گزاری، ساٹھ، پینسٹھ، ستر سال، بعض تو اسی پچاسی سال بھی جیے، مگر اپنی زندگی کا ایک بڑا حصہ، نصف یا اس سے بھی زیادہ‘ دو تہائی کے لگ بھگ انہوں نے تکنیکی طور پر زندہ رہ کر گزاری وہ کھاتے پیتے، ملازمت یا کاروبار کرتے، بچے پیدا کرتے اور دیگر کاروبار زندگی نمٹاتے رہے شب و روز میں سب کچھ تھا، مگر زندگی کا رس، اشتہا اور خوبصورتی غائب تھی۔
انہیں یہ بات سمجھ نہیں آ رہی تھی کہ جب پارلیمنٹ میں مسلم لیگ ن او رپیپلزپارٹی آپس میں الجھ پڑی تو خان صاحب کو کیا پڑی تھی کہ پیپلزپارٹی کو نشانہ بنا کر اسے دوبارہ حکمران جماعت کی طرف دھکیلے میں نے انہیںٹھنڈے رہنے کا مشورہ دیتے ہوئے کہا کہ تحریک انصاف کے کارکنوں کو اب تک عمران خان کی ایسی پالیسیوں کا عادی ہوجانا چاہیے، ویسے بھی خان صاحب چونکہ آل آئوٹ وار پر جانے کا فیصلہ کر چکے ہیں، اس لئے وہ شائد اس قدر جارحانہ موڈ میں ہیں۔
تارڑ صاحب نے بھی اپنے ایک ناول کا مسودہ انہیں بھیجا حکیم سعید کو مٹی اوڑھے دو عشرے ہونے کو آئے ہیں، جو پودا انہوں نے لگایا تھا، وہ اب تناور درخت بن گیا چند دن پہلے ہمدرد مرکز لاہور کے انچار ج علی بخاری صاحب نے ہمدرد یونیورسٹی کے کانووکیشن کے سلسلے میں کراچی کے لئے مدعو کیا مدینۃ الحکمت کود یکھنے کا شوق کراچی کھینچ کرلے گیا وہاں دو دن رہے، شیڈول بہت ہی سخت تھا، مگر جی خوش ہوا مدینتہ الحکمت حقیقی معنوں میں علم وحکمت کا شہر ہے۔
چند سال پہلے پنجاب میں جو صوبائی حکومت تھی، وہ کرپشن کے حوالے سے زیادہ نیک نام نہیں تھی، ان پر بہت سے الزامات رہے، قیادت کا ویژن بھی اوسط درجے کا تھا مگر ریسکیو 1122 جیسا شاندار محکمہ اسی دور میں بنا، جس نے پچھلے کئی برسوں سے اپنا قابل رشک معیار برقرار رکھا ہوا ہے، لاہور جہاں ٹریفک کانسٹیبل بیس روپے کی رشوت بھی لے لیتا تھا، وہاں ٹریفک وارڈنوں نے رشوت کا مکمل خاتمہ کر دیا اس سے پہلے ہم موٹر وے پولیس کی معجز آفرینی دیکھ چکے ہیں۔
ہمارے ایک دوست کریم احمد ریڈیوپاکستان میں پروڈیوسر ہیں، کچھ عرصے سے ان کے چہرے پر خاصی گہری قسم کی چھائیاں اور سیاہ رنگ کے دھبے پڑ گئے وہ سکن سپیشلسٹ کے پاس گئے، ہزار روپے فیس بھری، ڈیڑھ دو ہزار کی ادویات لیں اور پھر بھی کچھ نہ بنا، بلکہ نشانات بڑھ گئے کئی اور جتن بھی کیے، مگر ناکامی ہوئی ایک دوست کے مشورے پر انہوں نے دیسی علاج کیا یعنی روزانہ ایک سیب اور دوتین فروٹر کھانے شروع کیے بتانے لگے کہ چالیس روپے درجن فروٹر مل جاتے ہیں۔
ایم اے او کالج اور دیال سنگھ کالج میں بھی ایک طلبا تنظیم کی آہنی گرفت تھی، وہاں وہ سب کچھ ہوتا تھا، جس کی قانون اجازت نہیں دیتا اس دور کے کئی سٹوڈنٹ لیڈر باقاعدہ بدمعاش بنے اور پھر پولیس مقابلوں میں مارے گئے، ایک آدھ ہی استثنائی کیس ہے، جو سٹوڈنٹ پالیٹکس سے نکل جانے کے باعث بچ پائے اسی وجہ سے میری ذاتی رائے ہمیشہ یہی رہی کہ تعلیمی اداروں میں طلبہ یونین پر پابندی ہونی چاہیے اور سیاسی جماعتوں کو اپنے ذیلی ونگ بنانے سے گریز کرنا چاہیے۔
سوڈانی مفکر اور دینی سکالر حسن ترابی نے یہی کام سوڈانی فوج میں کیا اور اس عمل کے نتیجے میں جنرل عمر البشر سوڈان کے حکمران بنے، وہ ابھی تک سوڈان کے آمر چلے آ رہے ہیں، یہ اور بات کہ وقت گزرنے کے ساتھ ساتھ انہوں نے اپنے ماسٹر برین حسن ترابی کونشانہ بنایا اور انہیں کارنر کر دیا مسلح جدوجہد کرنے والے گروپوں میں سب سے نمایاں القاعدہ ہے، ازبک، چیچن عسکریت پسندوں سے لے کر صومالیہ کے الشباب اور نائجیریا کے بوکو حرام تک یہ سلسلہ پھیلا ہوا ہے۔
آخر میں ایک بات کی طرف اشارہ کرنا ضروری ہے کہ کوئٹہ میں دہشت گردی کرنے والے بدبخت جو چاہتے تھے، ہم نے وہی کیا ان کی سینکڑوں کارروائیاں ناکام ہوئیں، ایک منحوس لمحہ ہمیں بھاری پڑا، مگر ہم نے آپس میں الجھ کر، الزام تراشی کر کے دہشت گردوں کو سکون ہی پہنچایا وہ ہماری قومی یکسوئی اور یکجہتی پاش پاش کرنا چاہتے تھے، ہم نے انہیں مایوس نہیں کیا اس اعتبار سے ناکامی کسی ادارے یا سویلین حکومت کی نہیں بلکہ من حیث القوم ہمارے اجتماعی رویے کی ہوئی ہے۔
قیاس اغلب ہے کہ اپنی مخصوص مسکراہٹ کے ساتھ انہوںنے اپنے اس بھولے حامی کو'' نادان دوست" قرار دیا ہوگا ہمارے ایک محترم اور سینئر قلم کار نے اگلے روز لکھا، '' سید منور حسن کے ساتھ ہی سیاست سے سادگی، دیانت وغیرہ رخصت ہوگئی، اصولوں کی سیاست کا باب بند ہوا اورفی زمانہ رائج الوقت سیاست کا آغاز ہوا سراج الحق کو اس لئے منتخب کیا گیا کہ ارکان جماعت کواگلے پانچ سال کے لئے کسی کھرے اور دیانت دار امیر کی بجائے سیاسی سمجھ بوجھ والے امیر کی ضرورت تھی۔
گولن اور طیب اردوان کا اختلاف بنیادی طور پر کرپشن سکینڈلز کے حوالے سے شروع ہوا چھوٹے موٹے اختلافات تو پہلے چل رہے تھے، مگر جب حکومتی پارٹی پر بدعنوانی کے الزامات لگے تو گولن صاحب اور ان کے لوگوں کا کہنا تھا کہ ان الزامات کی تحقیق ہونی چاہیے، جس پر ان کے خلاف کریک ڈائون شروع ہوگیا جناب اردوان کی افتاد طبع ان کے اپنے پارٹی لیڈروں اور دیرینہ ساتھیوں کو بھی برداشت نہیں کر پائی عبداللہ گل پارٹی کے بانی، اردوان کے پرانے ساتھی اور ترکی کے صدر تھے۔
پیپلزپارٹی کے بعض حلقے آم پھٹنے والے پیش گوئی سے جنرل ضیاء کے ہلاکت کا باعث بننے والے سانحہ مراد لیتے ہیں، جس میں مبینہ طور پر آموں کی پیٹیوںمیں رکھے بم پھٹنے سے صدارتی طیارہ تباہ ہوا اسی مناسبت سے صحافی اور ناول نگار محمد حنیف نے اپنا مشہور (اوور ریٹیڈ) ناول ایکسپلوڈنگ مینگوز لکھا اب یہ معلوم نہیں کہ بلاول اپنی والدہ کے وظائف کو جاری رکھے ہوئے ہیں یا ان کے کسی روحانی مشیر نے انہیں کوئی اور وظیفہ بتایا بلاول بھٹو آج کل سیاسی طور پر متحرک ہیں۔
سیاستدان بلدیاتی ادارے بنانا ہی نہیں چاہتے آئینی پابندی ہونے کے باوجود کئی برس الیکشن نہیں کرائے گئے سپریم کورٹ کے دبائو پر الیکشن تو ہو گئے لیکن کئی مہینے گزرنے کے باوجود مئیرز اور دیگر عہدوں کا انتخا ب نہیں کرایا گیا یہ رویہ اس صورت میں ہے کہ حکمرانوں کے وفادار اور ان کی مرضی کے لوگ جیتے ہیں، وہ ان کو بھی تھوڑے سے اختیارات دینے پر آمادہ نہیں ادھر الیکشن کا عمل جس کے ذریعے بلدیاتی عہدیدار منتخب ہونا باقی ہیں، شرمناک حد تک کمزور اور ناکارہ ہے۔
عسکریت پسندوں کے لئے اب قبائلی ایجنسیوں میں محفوظ جگہ تلاش کرنا ممکن نہیں بہتر یہی تھا کہ وہ ریاست کے ساتھ ٹکرائو کی پالیسی ترک کرتے اور امن مذاکرات کو کامیاب بناتے افسوس کہ ملا فضل اللہ اور ان کے سخت گیرموقف رکھنے والے ساتھیوں نے ایسا نہ ہونے دیا آپریشن شروع ہوچکا، مثبت پہلو یہ ہے کہ اسے ملک کی تمام اہم سیاسی جماعتوں، انٹیلی جنشیا اور میڈیا کی مکمل حمایت حاصل ہوچکی یہ بات بہت ضروری تھی، اس نوعیت کے آپریشن سے پہلے قومی اتفاق رائے لازمی ہوتا ہے۔
ا یسا پاکستان جس میں بنیادی مسائل دور کئے جائیں، ظالمانہ اور استحصالی نظام تبدیل ہو، اعلی معیار کا ہیومن ریسورس تیار ہو، داخلی استحکام ہو اور کرپشن سے پاک ماحول موجود ہو ایسا ماحول، جس کے بعد جنرل الیکٹرک جیسی کمپنیوں کو پاکستان آنے میں تامل نہ ہو، وہ خوشی خوشی ادھر کا رخ کریں سیاسی جماعتوں کے روپ میں سیاسی سلطنتیں قائم کرنے والے لیڈروں سے اس کی توقع تو نہیں، عوامی بیداری، میڈیا، انٹیلی جنشیا اور فعال طبقات کا دبائو مگر اس خواب کی تعبیر ممکن بنا سکتا ہے۔
روایتی ہندو ذہن یہ سوچتا ہے کہ مسلمانوں نے کئی صدیاں ان پر حکومت کی اور اب جب جمہوری دورآیا اور اکثریت کی بنا پر انہیں حکمران بننے کا موقع ملا تو انہوںنے اپنا الگ ملک بنا لیا دوسرے، ہندوستان تاریخی طور پر ہزاروں سال تک اکٹھا رہا، اگرچہ مستحکم مرکزی حکومتیں بہت زیادہ نہیں رہیں اور مختلف راجے مہاراجے اپنی الگ الگ ریاستیں بنائے حکومتیں چلاتے رہے مشرقی اور مغربی پاکستان کی صورت میں علیحدگی سے ہندوستان کے ٹکڑے ہوجانا شدت پسند ہندو ذہن کے لئے سوہان روح تھے اور ہیں۔
یہودیوں نے یہ پوزیشن حاصل کرنے کے لئے کہیں پر ہتھیار اٹھائے نہ ہی مسلح تنظیمیں تشکیل دیں یہودی کمیونٹی نے دو بنیادی نوعیت کے کام کئے، ایک تو اپنے کاز کے لئے متحد ہوگئے انہوںنے ہر شعبے میں لابنگ کی، تعلیمی میدان، سائنس وٹیکنالوجی، کاروبار، میڈیا، ادب، فلم وٹی وی سمیت دیگر شعبوں میں اپنا اثرونفوذ بڑھایا سرتوڑ محنت کی، نتائج ان کی مرضی کے نکلے بغیر کوئی جنگ لڑے انہوںنے پورا مغرب فتح کر لیا سیاہ فاموں پر اٹھارویں، انیسویںصدی میں جو مظالم ڈھائے گئے، وہ سب کے سامنے ہیں۔
تو اس کا ایک لازمی نتیجہ ہے: قائد حزب اختلاف وہی ہو سکتا ہے جو اس بیانیے کو جان و دل سے زیادہ عزیز رکھتا ہو جو اس کا قائل نہ ہو جو اس باب میں متذبذب ہو جس کا نقش قدم یوں بھی ہو اور یوں بھی، وہ اس کا سزاوار نہیں کہ اس منصب پر بٹھایا جائے حکمت عملی کے حوالے سے دو آرا ہو سکتی ہیں لیکن فکری سطح پر تو یک سوئی ہو شہباز شریف صاحب اس بیانیے کے کبھی قائل نہیں رہے ان کا موقف وہی ہے۔
چاہے" وہ کسی کے لیے کتنا ناگوار ہی کیوں نہ ہو رسالت مآبﷺ کا ارشاد گرامی ہے: تم پر لازم ہے کہ اپنے حکمرانوں کے ساتھ سمع و طاعت کا رویہ اختیار کرو چاہے تم تنگی میں ہو یا آسانی میں اور چاہے یہ رضا و رغبت کے ساتھ ہو یا بے دلی کے ساتھ اور اس کے باجود کہ تم پر کسی کو ناحق ترجیح دی جا ئے(مسلم) معصیت کے معاملے میں اطاعت نہیں ہوتی اس کا مطلب ہے کہ اگر ریاست کسی کو خلاف دین بات ماننے کو کہتی ہے۔
اس نام کی کوئی عصبیت ہم پیدا نہیں کر سکے جب تک ایسا نہیں ہو جاتا، میرا خیال ہے کہ ہمیں ایم کیو ایم کا متبادل مہاجروں ہی میں سے تلاش کرنا پڑے گا" یا پھر ایم کیو ایم کو اصلاح احوال کا موقع دینا ہوگا اس وقت کراچی اور سندھ میں ایم کیو ایم یا پیپلز پارٹی کو نظر انداز کر کے کوئی حل مسلط نہیں کیا جا سکتا اس کا تعلق غلط اور صحیح کی اصولی بحث سے نہیں، سیاسی حرکیات سے ہے اور وہ حالات کے تابع ہوتی ہیں۔
چند دن پہلے اپنے گاؤں کا رخ کیا شہر سے مسافت کتنی ہے، بس یہی تیس پینتیس کلومیٹر مگر اس غم روزگار کا کیا علاج! مہینوں بیت جاتے ہیں اور جانا نہیں ہوتا شہر کی زندگی طبیعت کو راس نہیں وقت کا جبر نہ ہوتا تو کب کا مراجعت کر چکا ہوتا، اس گاؤں کی طرف جس کا خیال اب بھی کسی رومان سے کم نہیں ان دنوں یہ رومان بھی زمینی حقائق کی نذر ہو گیا مدت سے مہینہ نہیں برسا برگ سبز نے مٹیالے رنگ کی چادر اوڑھ رکھی ہے۔
اس کا کہیں ذکر نہیں ہوا اگر کسی نے مقصود پر اصرار کیا تو اسے مذہب کا باغی ٹھہر ایا گیا ہم نے اپنے تعصبات کو مذہب کہا پانچ چھ سال کی لڑکی کے نکاح کوجائز ٹھہرایاجس میں ایجاب و قبول کا امکان ہی نہیں ا ور اٹھارہ سال کی لڑکی نے اپنی مرضی سے نکاح کیا تو اسے ناجائز سمجھا مذہب کی خانہ ساز تعریف کو مذہب کا جوہر کہا اور اپنے تعصب کو غیرت اور روایت کا نام دیا قصور وار پھر بھی محبت ٹھہری محبت پاکیزہ ہو تی ہے۔
تو انہیں سوچنا ہو گا کہ سرمایے اور اسلحے کی موجودگی میں، وہ کیا چیز ہے جس کے بغیر بقا کی جنگ نہیں لڑی جا سکتی اگر وہ اسے دریافت کر سکیں تو انہیں معلوم ہو جائے گا کہ وہ دنیا کی کسی دکان میں نہیں ملتی اگر عرب میں کوئی اقبال ہوتا تو شاید وہ یہ بات بہت پہلے جان لیتے اقبال کا معاملہ لیکن یہ ہے کہ وہ جبر کی فضا میں جنم نہیں لیتا پیپلز پارٹی پنجاب میں! جناب آصف زرداری نے لاہور میں جلسوں کا اعلان کیا ہے۔
و ہ اب بھی "امید سے ہے" کہ خدا کے کارخانے میں کوئی کمی نہیں آج سیاسی حکومتوں پر پابندی ہے کہ وہ اپنے کاموں کی تشہیر نہیں کر سکتیں مجھ پر اس پابندی کی حکمت کبھی واضح نہیں ہو سکی یہ سیاسی حکومتوں کا حق ہے کہ وہ عوام کو اپنی کارکردگی کے بارے میں آگاہ کریں یہ عوام کا بھی حق ہے کہ وہ حکومتوں کے کاموں سے باخبر رہیں انہیں معلوم ہونا چاہیے کہ عوام نے جن کا انتخاب کیا، انہوں نے ملک اور عوام کے لیے کیا کیا؟
بے نظیر صاحبہ پوری قوم کی نہیں ایک طبقہ کی نمائندہ تھی، لیکن جب انہیں خون میں نہلایا گیا توشاید ہی کوئی آنکھ ہوگی جو نم ناک نہ ہوئی ہو ان کی شہادت نے ان کے بارے میں موجود تاثر کو ہمیشہ کے لیے بدل ڈالا نوازشریف صاحب بیمار ہوئے تو قوم بے چین ہو گئی ان کی صحت کی خبر آئی تو لوگوں کو سکون آگیا بیماری ختم ہوئی تو ہمدردی کا جذبہ بھی سرد پڑگیا میرا نہیں خیال کہ اب اس حوالے سے لوگوں میں کوئی گرم جوشی باقی ہے۔
حل ایک ہی ہے: قوم سازی اور ادارہ سازی کا کام قوم کے نمائندوں کو سونپ دیا جائے ریاستی ادارے تمام تنازعات سے بلند ہو جائیں تمام سیاسی گروہوں کے لیے ان اداروں کی حیثیت یکساں محترم ہو اس سے بڑھ کر ہماری بد قسمتی کیا ہو گی کہ بہادر پاک فوج کے ان خوب صورت جوانوں کا لہو اس قوم میں متنازعہ ہو جائے جنہوں نے اپنی جوانی اس سرزمین پر نچھاور کر دی سوال یہ ہے کہ کون ہے جو اس پاک خون کو تنازعات کی بھینٹ چڑھا دیتا ہے؟
6 اسلامی جمہوریہ پاکستان کے تمام شہری، دستور و آئینی میثاق کے پابند ہیں" جس کی رو سے ان پر لازم قرار پاتا ہے کہ وہ بہر صورت حب الوطنی اور ملکی و قومی مفادات کا تحفظ پہلی ترجیح کلی طور پر کریں اور اس پر کسی صورت آنچ نہ آنے دیں، ملک و قوم کے اجتماعی مفادات کو کسی بھی عنوان سے نظر انداز کرنے کی حکمت عملی اسلامی تعلیمات کی رو سے عہد شکنی اور غدر قرار پاتی ہے، جو دینی نقطہ نظر سے سنگین جرم اور لائق تعزیر ہے۔
مثال کے طور پر عراق میں 1959ء میں دوسری شادی پر پابندی لگادی گئی اور اسے عدالت کی اجازت سے مشروط کر دیا گیا جو شخص یہ اقدام کر نا چاہتا ہے، اس کے لیے لازم ہے کہ پہلے وہ عدالت کو مطمئن کرے آج مسلمانوں میں، بالخصوص عرب دنیا میں، اس اجازت کا جس طرح ناجائز فائدہ اٹھایا جا تا ہے، اس کے بعد تو یہ ناگزیر ہے کہ دوسری یا تیسری شادی پر ایک سے زیادہ پابندیاں عائد کی جائیں اللہ کے احکام، مرد اور عورت دونوں کے لیے ہیں۔
یوں با دل نخواستہ مجھے اس دنیا میں قد م رکھنا پڑا اس دنیا میں قدم رکھنے کا مطلب یہ ہے کہ صحافت میری پہلی ترجیح بن گئی میں فنی اعتبار سے تو صحافی نہیں بن سکا لیکن کالم نگار کے طور پر اس سے وابستہ ہو گیا ٹی وی چینل عام ہوئے تو معاشی وسائل میں بہتری کے امکانات بڑھ گئے اب لکھنے کا کام تین خواہشات کے ساتھ آگے بڑھ رہا تھا: کار تجدید، شہرت اور معاشی بہتری زندگی مگر بطور استاد ساتھ ساتھ کچھ باتیں سمجھا بھی رہی تھی۔
اب جیسے جیسے دشمنان اسلام کی فہرست طویل ہوتی گئی، مسلح لشکروں اور سپاہ کی تعداد بھی بڑھتی چلی گئی یہاں تک کہ یہ دائرہ کا سفر بن گیا مسلح گروہ ایک دوسرے سے بر سر پیکار ہو گئے کیونکہ وہ ایک دوسرے کو دشمن اسلام سمجھنے لگے تشدد مسلسل انڈے بچے دیتا رہا ہے" اس لیے ہمارا ملک فساد سے بھر گیا تشدد کے فروغ کی دوسری وجہ یہ ہے کہ پاکستان عالمی جہاد کا مرکز بن چکا بزعم خویش ہم خود کو دنیا بھر کے مجاہدین کا میزبان سمجھتے ہیں۔
سب متفق ہیں کہ پلوامہ کے واقعے میں پاکستان کا کوئی ہاتھ نہیں وہ لبرل بھی، جن کے بارے میں گمان کیا جاتا ہے کہ وہ بھارت کے لیے نرم گوشہ رکھتے ہیں، واضح ہیں کہ کوئی ایسی واقعاتی یا عقلی شہادت موجود نہیں جسے پاکستان کے خلاف پیش کیا جا سکے مذہبی جنون میں مبتلا ایک گروہ، البتہ ایسا ہے جو اسے جہاد اور اسلام کے سر ڈالنے پر تلا بیٹھا ہے اور اس واقعے کو روایات کی من مانی تاویل کی بنیاد پر، الہامی فیصلہ قرار دینے پر مصر ہے۔
اس امت کی ابتدا ئی تاریخ ہی میں جو خلفشار پیدا ہوا، اس نے لاکھوں انسانوں کی جان لے لی اور مسلمانوں کو ناقابل تلافی نقصان پہنچا یا سب سے بڑا نقصان تو یہ ہوا کہ وہ نیک لوگ مار دیے گئے جو اگر مو جود رہتے تو مسلم سماج ان کے خیرسے فائدہ اٹھاتا یہی وہ مصلحتیں جن کے پیش نظر اس امت کے بڑے لوگ، اسلامی معیارسے کم ترحکمرانوں کوبھی گورا کرتے رہے امام بخاری کی روایت ہے کہ عبداللہ ابن عمرؓ حجاج بن یوسف کے پیچھے نماز پرھتے تھے۔
گھاس کھانے کا اعلان تو کیا جا سکتا مگر عملا یہ ممکن نہیں ہوتا، اس لیے ہمیں زیادہ وسائل عوام کی تعلیم اور صحت وغیرہ پر خرچ کرنے چاہئیں پاکستان میں ایسے لوگ مو جود ہیں جو یہ نظریہ رکھتے ہیں کہ پاکستان کو ایٹم بم بنانے پر وسائل صرف نہیں کرنے چاہئیں قومی مفاد کا تقاضا ہے کہ فوڈ سکیورٹی کو اولیت دی جائے اب اس نظریے کو قومی مفاد کے خلاف سمجھا جاتا ہے" کیونکہ قومی مفاد کی جو تعریف مستعمل ہے، وہ ایک ادارے نے طے کر دی ہے۔
1 اس وقت حکومت اور عوام کے مابین کوئی موثر رابطہ موجود نہیں ایک سال گزر چکا اور وزیر اعظم صاحب نے ایک بار بھی قوم سے باقاعدہ اور تفصیلی خطاب نہیں کیا حکومت کیا کر رہی ہے، اس بارے میں عوام کو اعتماد میں لینے کی کوئی سنجیدہ کوشش نہیں کی گئی یہ لازم تھا کہ وزیر اعظم اپنا منصب سنبھالنے کے بعد قوم سے خطاب کرتے، ملکی مسائل کی صحیح تصویر عوام کے سامنے رکھتے اور پھر بتاتے کہ ان پر قابو پانے کے لیے حکومتی حکمت عملی کیا ہے۔
محمد مرسی کا مختصر عہد صدارت بھی، بد قسمتی سے اسی انداز نظر کا ترجمان رہا یہ مو لانا مودودی اور سیدقطب کے افکار سے پھوٹا ہوا "اسلامی ریاست" کا تصور ہے" جس کے تحت جدید تہذیب، دراصل قدیم جاہلیت کا نیا ایڈیشن ہے جس طرح صدر اوّل میں اسلام اور جاہلیت ایک ساتھ نہیں چل سکے، اسی طرح آج بھی اسلام اور جاہلیت جدیدہ ایک ساتھ نہیں چل سکتے ان کا خیال ہے کہ وہ اسلام کا جو تصور پیش کرتے ہیں، اس کے علاوہ ہر تصور جاہلیت کی علامت ہے۔
اسی وجہ سے پیٖغام پاکستان کا پروجیکٹ بھی ان اداروں کو اپنے ہاتھ میں لینا پڑا وہی اس پر قادر تھے کہ اہل مذہب کو کسی ایک فتوے پر متفق کر سکیں اب اصلاحات کاجو منصوبہ بنایا گیا ہے"اس کا کوئی تعلق اس اصل مسئلے سے نہیں ہے جس نے مدارس کو جنم دیا اور جس کے نتیجے میں قوم میں کوئی وحدت فکر و عمل پیدا نہیں ہو سکی مدارس میں فزکس" کیمسٹری پڑھانے سے انہیںقومی دھارے میں لایا جا سکتا ہے اور نہ اس اقدام کی کوئی دنیاوی افادیت ہے۔
تو اب اسلام نافذ بھی کرو پہلا مرحلہ دستور سازی کا ہے، لہذا اسلامی دستور بناؤ قرارداد مقاصد سے اس مسئلے کو حل کرنے کی کوشش کی گئی مگر ناکام ہوئی ایک طرف مذہبی طبقہ تھا جس نے اس پر اکتفا کرنے سے انکار کر دیا دوسری طرف غیر مسلم آبادی تھی، جس کے دل میں اپنے مستقبل کے بارے میں خدشات پیدا ہو گئے دیگر عوامل کے ساتھ مل کر، یہ مسئلہ پاکستان کو دو لخت کرنے کا باعث بن گیا کیونکہ غیر مسلموں کی اکثریت مشرقی پاکستان میں آباد تھی۔
اپوزیشن کی دو بڑی جماعتیں حکومت مخالف تحریک اٹھانے سے گریزاں ہیں" مگر حکومت سرتوڑ کوشش میں ہے کہ یہ جلد از جلد مولانا فضل الرحمن کے ساتھ جا ملیں گویا حکومت نے مخالفین کو وہ تمام اخلاقی جواز فراہم کر دیا ہے کہ وہ اس کے خلاف ایک متحدہ محاذ قائم کریں تحریک انصاف تو خیر ویسے بھی اس کا کوئی اخلاقی جواز نہیں رکھتی کہ وہ مولانا فضل الرحمن کو دھرنے سے روکے وہ جب یہ مطالبہ کرتے ہیں، ان کے اپنے اعمال ان کے سامنے آ کھڑے ہوتے ہیں۔
یہ تو فکری دنیا کا معاملہ ہے، سیاست میں بھی یہ ممکن نہیں صلاح الدین ایوبی، ٹیپو سلطان، قائد اعظم، سب کوئی نہ کوئی فقہ تو رکھتے تھے، لیکن یہ ممکن نہیں کہ انہیں کسی ایک فقہ یا کسی مسلک کا ترجمان قرار دیا جائے اورنگزیب عالمگیر اگرچہ حنفی تھے لیکن انہوں نے بھی اس کے شورائی مزاج کو زندہ کرنا چاہا، جب علما کے ایک گروہ سے فتاوی عالمگیری لکھوائی آج بھی ہم مصر کے آئینی صدر مرسی اور ترکی کے طیب اردوان یا فتح اللہ گولن کا ذکر کرتے ہیں۔
ایک یہ کہ ناکامی کے باوجود، وہ جمہوری اور انتخابی جدوجہد پر یکسو رہتی اس نے ایسا نہیں کیا وہ ابہام کا شکار ہوئی اور اس نے سیاسی جدوجہد کا راستہ اپنانے کے باوجود انتہا پسند رجحانات کی حمایت شروع کر دی قاضی حسین احمد مرحوم نے اس کا آغاز کیا اور سید منور حسن نے اسے نقطۂ عروج تک پہنچا دیا سراج الحق صاحب اسے مزید آگے لے گئے جمہوری جدوجہد کے میدان میں اس کی ایک حریف تھی: جمعیت علمائے اسلام انتہا پسندی کے میدان میں بہت سے حریف ہیں۔
بد قسمتی سے یہ دونوں کام ابھی تک نہیں ہو سکے عوامی شعور کی تعمیر تعلیم سے ہوتی ہے، رسمی ہو یا غیر رسمی رسمی تعلیم، تعلیمی اداروں سے ملتی ہے اور غیر رسمی سماجی اداروں سے جیسے گھر، جیسے مسجد یہ دونوں ادارے بظاہر شعوری و اخلاقی بیداری کے کسی عمل میں شریک نہیں عوامی شعور بیدار ہو تو یہ ممکن نہیں کہ کوئی رکن پارلیمان اپنی وفاداریاں بدل ڈالے اگر اسے معلوم ہو کہ کل حقیقت سامنے آنے کے بعد، وہ معاشرے میں چہرہ دکھانے کے قابل نہیں رہے گا۔
انہیں مزید کسی سرٹیفکیٹ کی ضرورت نہیں پیپلز پارٹی سول بالا دستی اور مذہب کے سوئے استعمال کے معاملات میں اپنے نظریات کا عملی ثبات فراہم کرنے میں ناکام رہی مذہبی" سیاسی جماعتیں اور دوسرے مسلکی گروہ خاموش ہیں لیکن انہیں بھی اس خاموشی کی قیمت ادا کرنا پڑے گی جس عمل کا آغاز پیر افضل قادری صاحب کے خلاف فتوے سے ہوا ہے، وہ تھمنے والا نہیں پیر صاحب اس تحریک کے قائدین میں ہیں اور ان پر فتوی بھی اسی جماعت کے ایک دوسرے گروہ کے قائد نے لگایا ہے۔
تفسیر، علم حدیث اورفقہ ہی نہیں، کلام اورسماجی علوم میں بھی، اس خطے کے اہل علم نے جو کام کیا، اس کی کوئی نظیر مسلم دنیا میں مو جود نہیں سر سید، شبلی، اقبال، ابوالکلام، سید مو دودی، امین احسن اصلاحی، تمنا عمادی، ظفر احمد عثمانی، عمر احمد عثمانی، ڈاکٹر حمید اللہ، ڈاکٹر فضل الرحمن، میں ان گنت شخصیات کے نام گنوا سکتا ہوں، جن میں سے کسی ایک کا مثیل شاید ہی معاصر مسلم دنیا میں تلاش کیا جا سکے پھر اس سرزمین میںتنوع کو سمیٹنے کی بے پناہ صلاحیت ہے۔
مسلم سماج ادھورے انسانوں کا اجتماع بن گیا پاکستان کی ضرورت اس لیے محسوس کی گئی کہ مکمل انسان پیدا کیے جائیں مسلمان تہذیبی طور پر زندہ رہیں اور مادی طور پر بھی اس کی ایک ہی صورت ممکن تھی:وحدت تعلیم تعلیم کا ایسا نظام جو ایک فرد کی نفسیاتی و روحانی اور مادی بقا کا ضامن ہو ایسی تعلیم جو "ایک طرف مسلمانوں کے لیے دنیاوی ترقی کے دروازے کھولے اور دوسری طرف انہیں اس قابل بنائے کہ وہ ایک مسلمان کی زندگی گزار سکیں انہیںنماز روزے کے مسائل معلوم ہوں۔
1995ء میں جب بے نظیر بھٹو ملک کی وزیر اعظم تھیں، جماعت اسلامی نے ان کے خلاف ایک تحریک اٹھائی پختون خوا کے امیر اور جماعت اسلامی کے مرکزی راہنما مو لانا گوہر رحمان نے اس تحریک کا دینی جواز پیش کرتے ہوئے لکھا" پاکستان کی موجودہ حکومت طاغوت ہے، الجماعۃ نہیں اور اس کی خیر خواہی اور وفاداری کا التزام طاغوت کا التزام ہے، التزام جماعت نہیں اس لیے کہ یہ حکومت نہ صرف قرآن و سنت کا التزام نہیں کرتی بلکہ حدود اللہ اور شعائر اللہ کا مذاق اڑاتی ہے۔
