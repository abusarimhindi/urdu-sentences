جنرل پرویز مشرف کے دور میں صوبے کے بہت سے شہروں کو بی کیٹیگری سے اے میں لانے پر اربوں خرچ ہوئے، رئیسانی صاحب کی حکومت میں پورا عمل ہی ریورس کر دیا گیا بلوچستان میں ایف سی نے بوجھ اٹھایا ہوا ہے، مگر اس کا کام بٹانے کے لئے مستعد، متحرک پولیس فورس موجود نہیں مجھے اندازہ ہے کہ پولیس کو بہتر بنانے کی بات پہلے بھی کئی بار لکھ چکا ہوں، تکرار سے بات کا حسن ختم ہو جاتا ہے، مگر مسئلہ یہ ہے کہ دہشت گردی کے جس عفریت کا ہمیں سامنا ہے، اس کے خاتمے کا یہ واحد طریقہ ہے۔
تاریخ محض واقعات، شخصیات یا مقامات سے متعلق کوئی دستاویز نہیں ہوتی یہ تین بنیادی ستون تو ہیں، مگر ان کے ارد گرد بکھری چیزیں، حالات، فیصلے اور ان کے نتائج اور ان سب کو کوئی کس طرح لے رہا ہے، کیسے تجزیہ کر رہا ہے... یہ بھی تاریخ کا اہم ترین حصہ ہے اور یاد رہے کہ ان میں کوئی بات آفاقی سچائی نہیں ہوتی تاریخ یہ ہے کہ کسی بھی قوم یا گروہ کے لیے ان تین موضوعات کی کیا اہمیت ہے، وہ ان کو کس زاویہ نظر سے دیکھتے ہیں اور پھر خود کو اس تمام سلسلہ میں کہاں کرتے ہیں۔
خاتون خانہ بیچاری ہکا بکا کھڑی اسے دیکھتی رہ جاتی ہے کہ اپنے گھر والوں کا مزاج میں جانتی ہوں یا تم اسی اشتہار کی ایک اور کہانی میں ایک تیز طرارقسم کی درزن کو دکھایا گیا، اسے محلے کی کوئی خاتون اپنا سوٹ سلائی کے لئے دے گئی اور اچھی طرح سمجھایا کہ کس طرح سوٹ بنانا ہے، لیس وغیرہ کی قطعی ضرورت نہیں جب سوٹ لینے آئی تو لیس لگی ہوئی اور درزن نے الٹا لیکچر پلا دیا کہ تمہیں کیا معلوم کہ کیسے لباس پہنے جاتے ہیں، تم یہ سوٹ لے کر جائو، تمہارے خاوند کو یہ لیس اچھی لگے گی۔
ہمارے قومی اداروں کو اللہ کا شکر کرنا چاہیے کہ ان پر ہونے والے رکیک حملے نے ان کے لئے ایسی عوامی لہر پیدا کی، جس کی پچھلے دس پندرہ برسوں میں مثال نہیں ملتی اس کا یہ مطلب نہیں کہ وہ جو چاہیں کریں، حقیقت یہ ہے کہ چونکہ اس معاملے میں وہ مظلوم تھے، اس لئے میڈیا کا غالب حصہ، سیاسی قوتیں اور عوامی حلقے ان کے حق میں کھڑے ہوئے اس سے یہ سمجھنا اور سیکھنا ہوگا کہ اگر عوامی تمنائوں اور خواہشات کے ساتھ ہم آہنگ رہا جائے تو اس سے کہیں زیادہ بڑے پیمانے پر مقبولیت حاصل ہوسکتی ہے۔
فیس بک نے البتہ یہ کمی کسی حد تک پوری کی ہے، مجھے بعض مدارس سے تعلق رکھنے والی ممتاز دینی شخصیات کے صفحات نظر آئے ہیں، اگرچہ ان میں زیادہ تر دینی اور اصلاحی نوعیت کا مواد ہی دیا جا رہا ہے، مگر چلو یہ لوگ فیس بک پر تو آ گئے مفتی ابولبابہ شاہ منصور جیسے ممتاز لکھاری جن کی خاصی بڑی ریڈرشپ ہے، وہ اگر سنجیدہ بحث مباحث کے لئے کوئی پیج بنائیں، جہاں روایتی دینی حلقوں کے ساتھ ساتھ ہم جیسے دنیا دار بھی اپنی رائے دے سکیں، ایسی صورت میں باہمی مکالمے کی اچھی فضا قائم ہو سکتی ہے۔
برسوں تک کوئی اہم تنازع انہوں نے ضائع نہیں جانے دیا، ہر موقعہ پر اپنابیان جاری کر دیتے، جو اکثر متنازع ہوتا حتی کہ میڈیا کے بڑے حصے نے تکرار کے باعث جنرل بیگ کی کہی باتوں کی اہمیت دینا ہی چھوڑ دیا جنرل وحید کاکڑ کا رویہ اس کے برعکس بڑاباوقار رہا انہیں محترمہ بے نظیر بھٹو نے مدت ملازمت میںایک سال کی توسیع کی پیش کش کی، مگر جنرل کاکڑ نے صاف انکار کر دیا ریٹائر ہونے کے بعد وہ برسوں تک گوشہ نشیں رہے، ہر قسم کے تنازعات سے دور پچھلے سال ڈیڑھ سے البتہ وہ پبلک میں آنے لگے ہیں۔
حضرت ابوذر ؓ بھی اتنی دیر میں قریب پہنچ گئے، انہیں دیکھ کر سب صحابہ خوش ہوگئے کہتے ہیں کہ جب ان کاآخری وقت آیا تو وہ شہر سے دور ایک ایسی جگہ مقیم تھے، جہاں صرف ان کی بوڑھی اہلیہ ہمراہ تھیں، ایک بکری تھی، جس کے دودھ سے دونوں گزارا کر لیتے آخری وقت قریب آیا تواہلیہ نے کہا کہ میں کیسے آپ کے کفن دفن کا انتظام کروں گی، حاجیوں کے قافلے بھی اب جا چکے، کسی نے یہاں سے نہیں گزرنا حضرت ابوذرؓنے دھیرے سے جواب دیا، تم میری میت والی چارپائی راستے میںلٹا دینا، اللہ انتظام کرنے والا ہے۔
اپنے ان دوست سے میری اکثر بحث ہوتی ہے اور میں انہیں یہی کہتا ہوں کہ اپنی پارٹی سے محبت کریں، مگرقیادت اور لیڈروں کو ٹف ٹائم تو دیا کریں انہیں یہ احساس تو دلائیں کہ آپ لوگ ٹشو پیپر کی طرح استعمال ہونے کے لئے نہیں بنے کسی شخصیت یا خاندان سے محبت، پیار یا وابستگی کا مطلب یہ نہیں کہ ان کی غلطیوں پر ان کا ہاتھ نہ پکڑا جائے ویسے بھی وابستگی نظریے یا فکر سے ہونی چاہیے، کسی چہرے سے نہیں ہماری روایتی سیاسی جماعتوں میں اس طرح کی وابستگی اور روایتی ووٹ بینک کی پاکٹس عام نظر آتی ہیں۔
قدیم زمانے میں لوگ خاص کر صاحبان ثروت اپنی اولاد کو ماہرین فن کے پاس اس لئے بھیجا کرتے تھے کہ وہ اپنی تجربہ کار نظروں سے ان کے ایکس فیکٹریا ان میں مخفی صلاحیت کو شناخت کرے اور اسی نہج پر رہنمائی کرے ضروری نہیں کہ ہر شخص غیرمعمولی انسان بن سکے، مگر ہرکم وبیش ہر ایک میں کوئی نہ کوئی ایسی خوبی، فطری صلاحیت یا پوٹینشل ہوتا ہے، جسے اگر درست وقت اور سلیقے کے ساتھ بروئے کار لایا جا سکے تو وہ اپنی بہترین کارکردگی دکھا سکے غیرمعمولی نہ سہی، اچھے یا عمدہ کی فہرست میں تو وہ آہی جائے گا۔
ان کی پارٹی تین سال سے صوبے کی حکومت چلا رہی ہے، مگر عمران خان جو پارٹی کے آل ان آل ہیں، ان پر مالی کرپشن کا کوئی الزام نہیں لگا سندھ کے برعکس جہاں جناب زرداری صاحب پر مختلف فرنٹ مین رکھنے ا ور کرپشن کے ناقابل بیان الزامات لگائے جاتے رہے، بعض کی تو نیب اور رینجرز نے بھی تصدیق کی خیبر پختون خوا میں جو الزامات سامنے آئے بھی، ان کا نشانہ وزیراعلی خود یا ان کے بعض وزرا ہیں، یا پھر جہانگیر ترین پر تنقید ہوئی کہ صوبائی امور میں مداخلت کرتے اور اپنے پسندیدہ لوگوں کو ٹھیکے دلواتے ہیں۔
چھوٹی سی بات معروف دانشور، شاعر اورصوفی احمد جاوید سے کئی سال پہلے میگزین کے لئے انٹرویو لیا اس ایک نشست میں بہت کچھ سمجھنے، سیکھنے کو ملا احمد جاوید ہمارے ملک کے چند گنے چنے صاحب علم اور صاحب دانش شخص ہیں، علم نے جن کی سادہ اور لطیف شخصیت کو مغلوب نہیں کیا وہ خبط عظمت کا شکار ہوئے نہ ہی زعم پارسائی ان پر حاوی ہو پایا، ہمارے بیشتر دینی سکالرز اور اہل دانش جس جال سے بچ نہیں پائے احمد جاوید صاحب کی قدیم وجدید علوم پر گہری نظر ہے، وہ مولانا ایوب دہلوی جیسے غیرمعمولی سکالر کے شاگرد ہیں۔
انہیں اس لئے سنایا جاتا ہے کہ کچھ سیکھا جائے میں چودہ اگست کی مناسبت سے صرف اتنا کہوں گا کہ اپنے ملک کے حوالے سے کوئی حتمی رائے دینے سے پہلے اس کہانی کو ضرور ذہن میں دہرا لیا کریں ملک کی سیاسی یا سماجی تاریخ ہو، کسی واقعے کو ایک واقعہ ہی سمجھنا چاہیے، اس کی بنیاد پر پوری قوم اور پورے ملک کے مستقبل کا فیصلہ سنا دینا دانشمندی نہیں تصویر کے مختلف ٹکڑے باری باری سامنے آتے ہیں، مکمل تصویر دیکھے بغیر صرف اپنے حصے کے چھوٹے سے ٹکڑے کی بنا پر مایوسیاں اورغلط فہمیاں پھیلانے سے گریز کرنا چاہیے۔
زبان کے ذائقوں کی طرح اپنے سماعتوں کے ذائقے بھی بہتر کریں، انٹرنیٹ پر دنیا جہاں کے بہترین گیت اور نغمے موجود ہیں، بیتھوون کی سمفنیوں سے ام کلثوم کے سدا بہار گیتوں تک ایک انوکھی دنیا موجود ہے، جس کے دروازے ہر ایک کے لئے وا ہیں، کوئی جانے والا تو بنے اسی طرح بڑے ناول پڑھو، ان پر بنی فلمیں دیکھو، آپ کو بسا اوقات ایک ہی دن میں ایک برس کے فکری ارتقا کا احساس ہوگا سنجیدہ فکری موضوعات پر لاجواب کتابیں موجود ہیں، اردو میں بے شمار تراجم بھی ہوچکے انہیں پڑھنے، ان پر غور کرنے کی عادت ڈالنی چاہیے۔
نئے تجربے آٹھ دس دن پہلے روزنامہ ''دنیا" میں مکتوب شنگھائی شائع ہوا کالم نگار منصور خالد نے بڑے دلچسپ انداز میں چین کی بعض ڈشز کا ذکر کیا اور ساتھ ہی انکشاف کیا کہ وہ آخر کار تلوں والے چھوٹے نان، تکہ کباب تلاش کرنے میں کامیاب رہے تکہ کباب، پلائو اور قہوہ تو ہمارے ہاں عام ہے، بعض ایسی چینی ڈشزکا ذکر انہوں نے کیا جو کھانے پینے کی اشیاء کے دلدادہ اس اخبار نویس کے لئے دلچسپی کی حامل تھیں‘ ان میں بیجنگ کی مشہور ڈش پیکنگ ڈک (روسٹ کئی ہوئی بطخ)اور ڈمپلنگس (سبزی یا گوشت سے بھرے سموسہ نما)شامل تھیں۔
ان کے دور میں الطاف حسن قریشی، ڈاکٹر اعجاز قریشی، شامی صاحب، محمد صلاح الدین جیسے رائٹسٹ اور حسین نقی جیسے لیفٹسٹ بھی جیلوں میں رہے میاں طفیل محمد جیسے بزرگ لیڈروں سے لے کر ملک قاسم تک ایک طویل فہرست اپوزیشن لیڈروں کی ہے جو سرکاری تشدد کا نشانہ بنے خود پیپلز پارٹی کے جے اے رحیم، مختار رانا وغیرہ باقاعدہ جبر کا نشانہ بنے معراج محمد خان سے ڈاکٹر مبشر تک کتنے ہی مخلص، دیانت دار لیفٹ کے لوگ پارٹی سے نکال باہر کئے گئے یہ سب کچھ مگر پیپلز پارٹی کے جیالے کارکنوں کو دیکھنے کے باوجود نظر نہیں آتا تھا۔
افغان طالبان کو اس فہرست میں اس لئے شامل نہیں کیا جاسکتا کہ وہ بنیادی طور پر امریکہ حملے کا نشانہ بنے اور اس کے نتیجے میں انہوں نے افغانستا ن پر قابض امریکی اور نیٹو افواج کے خلاف تحریک مزاحمت شروع کی دلچسپ بات ہے کہ بنیادی طور پر یہ گروپ امریکی پالیسیوں کی مخالفت اور مزاحمت میں پیدا ہوئے، انہوں نے اپنا مقصد امریکی استعمار کے خلاف جدوجہد کو قرار دیا، مگر ان کی کوششوں کے نتیجے میں امریکی استعمار ان مسلم ممالک میں پہنچا، جہاں پہنچنے تک اس کی حسرت اور خواہش تو تھی، مگر اسے راستہ نہیں مل رہا تھا۔
تبدیلی وہ چاہتے ہیں، اسی لئے انہوں نے مسلم لیگ ن اور پیپلز پارٹی جیسی روایتی ''سٹیٹس کو" پارٹیوں کو چھوڑ کر تحریک انصاف کو چنا آگے بڑھنے کے لئے مگر انہیں ٹھوس لائحہ عمل درکار تھا، مبہم نعرے اور کسی سمت سے عاری مارچ انہیں کھینچنے میں ناکام رہا یہی وجہ ہے کہ لاہور سے اسلام آباد تک آزادی مارچ اور اسلام آباد میں اجتماع مایوس کن رہا عمران خان کی سب سے بڑی غلطی ان کے مطالبات ہیں، جنہیں اسٹیبلشمنٹ کی کھلی مداخلت کے بغیر منوایا نہیں جا سکتا وزیر اعظم نواز شریف اپنی حکومت کے خاتمے کا مطالبہ کیوں مانیں گے؟
فہرست تو بنا لی ہے، آپ بھی اپنے مزاج، سوچ اور ماحول کے مطابق فہرست بنائیں، اسے لکھ کر اپنے کمرے کی دیوار پر لگا لیں، وقتا فوقتا دیکھتے رہیں اور پھر چھوٹے چھوٹے اہداف بنائیں ہفتہ وار، ماہانہ بنیادوں پر چیک کرتے رہیں، انشااللہ عمل درآمد ہوگا یار لوگ منفی تبصرے کریں گے، جو خود کچھ نہیں کرسکتے، وہ مذاق اڑائیں گے، ان کو نظرانداز کرتے ہوئے اپنے معمولات کے ساتھ جڑے رہیں فہرست میں سے بہت سی باتیں سال کے آخر تک مکمل ہوجائیں گی، اگر ایسا ہوا تو یہ کوئی معمولی کامیابی نہیں ہوگی سید منور حسن کو شکست کیوں ہوئی؟
معلوم یہ ہوا کہ میڈیا سے وابستہ لوگوں کو یہ خبر تو ہے کہ اس عنوان سے کوئی بیانیہ پیش کیا گیا ہے، لیکن اس کے خدوخال کیا ہیں، اس میں کون کون سے نکات شامل ہیں، یہ کس نے پیش کیا اور اس کے بعد کیا ہوا" ان سوالات کے جواب کسی کے پاس نہیں کسی نے بتایا" نہ کسی نے جاننے کی کوشش کی اس نشست میں کوشش کی گئی کہ پاکستانی معاشرے کے لیے اس دستاویز کی اہمیت کو واضح کیا جائے تاکہ کم از کم وہ لوگ تو متحرک ہوں جن کے کندھوں پر رائے سازی کی ذمہ داری ہے۔
ایک یہ کہ بات دلیل کے ساتھ کی جائے دوسرا یہ کہ شائستگی کے ساتھ اس کے علاوہ ہم لوگوں سے کوئی تیسرا مطالبہ نہیں کر سکتے ان دو حدود کے ساتھ ریاست کی حکمت علمی سے لے کر دوسروں کے مذہبی و سماجی نظریات تک، ہر موضوع پر بات ہو سکتی ہے اور میرا خیال ہے کہ کسی کو اس سے روکا نہیں جا سکتا جو آدمی ان حدود کا خیال رکھتا ہے، اس کی آواز کو بزور دبانا بنیادی انسانی حقوق کی خلاف ورزی ہے اور ایسی ہر حرکت کی مزاحمت کی جانی چاہیے اگر کوئی ان حدود سے تجاوز کرتا ہے۔
ان کا کہنا بھی یہی ہے کہ تمام بچوں کو بارہ سال کی ایک جیسی ابتدائی تعلیم دی جائے مسلمان طلبا و طالبات کے لیے دین کی ابتدائی اور ضروری تعلیم کو اس نصاب کا حصہ بنا دیا جائے ابتدائی عربی زبان کی تدریس سے طالب علم کو قرآن مجید سے اس طرح وابستہ کر دیا جائے کہ بارہ سال کی تعلیم کے بعد وہ متن کو سمجھ سکے رہی بات دین کے علما تیار کرنے کی تو اس کے لیے بارہ سال کی تعلیم کے بعد، تخصص کے ویسے ادارے ہونے چاہئیں جیسے ڈاکٹر یا انجینئر بنانے کے لیے قائم کیے گئے ہیں۔
اس کی شرح و وضاحت میں انہوں نے بتایا ہے کہ کس طرح کاروباری ذہنیت نے حیا کی اس قدر کو پامال کیااور اس کے لیے عورت کے وجود کو تختہ مشق بنایا کاروباری ذہن نے عورت کو جنس بازار بنایا اوراس کے جسم کو لباس سے محروم کردیا یہ ایک سنجیدہ مقدمہ ہے اور لازم تھا کہ بحث و مکالمے میں اس کی سنجیدگی کو محسوس کیا جاتا افسوس کہ مکالمے کے علم برداروں نے اصل موضوع کو نظر انداز کرتے ہوئے، اوریا صاحب کو ہدف بنالیا اور اس میں بھی جو کچھ کہا گیا، وہ کسی خوش ذوقی کا مظہر نہیں ہے۔
تو وہ اسی وقت جب مسلم لیگ (ن) کو مرکزی حیثیت حاصل ہو اور وہ نواز شریف کے بیانیے کو بنیاد بنا کر اپنی حکمت عملی تشکیل دے پارلیمنٹ میں جہاں روزمرہ کے پالیسی معاملات زیر بحث آئیں، وہاں عوام کی حقیقی حاکمیت کے تصور کو طاق نسیاں پہ نہ رکھ دیا جائے مسلم لیگ کی کوشش یہ ہونی چاہیے کہ اس کا بیانیہ پارلیمنٹ کا اصل بیانیہ بن جائے اور دیگر اپوزیشن جماعتوں کے پاس اس کے سوا کوئی چارہ نہ ہو کہ وہ اس کی حمایت کریں مسلم لیگ کا اصل چیلنج یہ ہے کہ وہ یہ ہدف کیسے حاصل کرتی ہے۔
ضروری تھا کہ فتوی کے تخصص کی تعلیم میں اس بات کو شامل کیا جاتا میرے علم میں نہیں ہے کہ پیغام پاکستان کے سامنے آنے کے بعد، علما یا اتحاد نتظیمات مدارس نے اس معاملے پر کوئی اجلاس بلایا ہو جہاں پیغام پاکستان کی روشنی میں مدارس کے نظام کی تشکیل نو پر کوئی بات کی گئی ہو رونمائی کی تقریب سے ہائیر ایجوکیشن کمیشن کے چیئرمین نے بھی خطاب کیا انہوں نے اپنے کارناموں پر روشنی ڈالتے ہوئے یہ کہا کہ اگر مسئلہ کشمیر کا حل ایچ ای سی کے حوالے کر دیا جائے تو وہ یہ بھی حل کر دیں گے۔
خاص طور پر ایک طریق جس میں ذکر ہے کہ ہندوستان سے کامیاب لوٹنے والا لشکر وہاں سے شام جائے گا اور اس کی ملاقات حضرت مسیحؑ سے ہو گی، محدثانہ معیار کے لحاظ سے بالکل ناقابل اعتبار ہے، کیونکہ اس میں حضرت ابو ہریرہؓ سے اس کو نقل کرنے والا ایک شیخ مجہول ہے، یعنی اس کے نام اور اوصاف کا کچھ پتہ نہیں بعض اہل علم نے اسی طریق کی روشنی میں یہ لکھا ہے کہ اگر یہ حدیث صحیح ہو (ان صح الحدیث بذالک) تو پھر یہ پیشین گوئی ابھی پوری نہیںہوئی، بلکہ نزول مسیح کے زمانے میں پوری ہو گی۔
میرے لیے یہ ذاتی خوشی کا موقع ہے کہ میں گزشتہ کئی سالوں سے قومی صحافت میں تنہا یہ آواز اٹھاتا رہا اہل علم میں میرے استاد جاوید احمد صاحب غامدی نے جان ہتھیلی پر رکھ کر یہ موقف پیش کیا اور اس کی پاداش میں انہیں پاکستان سے ہجرت کرنا پڑی مولانا حسن جان کو شہید کیا گیا اسی کا آوازہ بلند کرتے کرتے میرے دوست ڈاکٹر فاروق خان نے جام شہادت نوش کیا مفتی محمد سرفراز نعیمی بھی شہید ہوئے آج علما کی طرف سے بھی اسی موقف کا اظہارکیا گیاہے توبہت خوش آئند ہے اور اس کا خیرمقدم کر نا چاہیے۔
مجلس عمل اس بار مذہبی جماعتوں کا نمائندہ اجتماع نہیں بن سکی بہت سی مذہبی جماعتیں اس میں شامل نہیں مثال کے طور پر مولانا سمیع الحق کی جمعیت علمائے اسلام اسی طرح بریلوی مکتب فکر نے تحریک لبیک کی صورت میں، بطور سیاسی قوت ظہور کیا ہے اور وہ اس اتحاد کا حصہ نہیں جناب سراج الحق نے تو یہ کوشش کی تھی کہ ممتاز قادری کے حلقے کو اپنی جانب متوجہ کریں مگر یہ کوشش اس وقت رائگاں گئی جب قادری کے اصل وارث میدان میں اتر آئے اسی طرح تادم تحریر ملی مسلم لیگ بھی انفرادی تشخص کے ساتھ کھڑی ہے۔
12 مارچ کو مردان میں "متبادل بیانیہ" کی تقریب رونمائی ہوئی برادرم سلیم صافی سمیت ان کے احباب نے اپنے تاثرات بیان کیے" اور سیاسی جماعتوں کی مقامی قیادت نے بھی انہیں خراج تحسین پیش کیا آج ملک بھر میں متبادل بیانیوں کا غوغا ہے لیکن ڈاکٹر فاروق شہید کا کہیں ذکر نہیں وہ اس کے مستحق تھے کہ کم از کم سوات کی اس یونیورسٹی کو ان سے منسوب کر دیا جاتا جسے انہوں نے اپنا لہو دے کر آباد کیا جہاں خود کش حملہ آور تیار ہوتے تھے، آج وہاں علوم کے ماہرین تیار ہو رہے ہیں" جو مستقل کا اثاثہ ہیں۔
اسرائیل کی بنیادیں کتنی کمزور ہیں، اس کا اندازہ اس وقت ساری دنیا کو ہو گیا جب امریکہ نے صرف ایک بار سلامتی کونسل میں اس کے خلاف قرارداد کو ویٹو نہیں کیا یہ قرارداد ایک مسلم ملک مصر کی جانب سے پیش ہونا تھی لیکن ٹرمپ کے کہنے پر مصر نے اس سے گریز کیا اس قرارداد کو ملائشیا کے ساتھ نیوزی لینڈ اور وینزویلا جیسے مسیحی اکثریت رکھنے والے ممالک نے قبول کرتے ہوئے سلامتی کونسل میں پیش کر دیا اس ایک جھٹکے نے اسرائیل کو اس کی اوقات یاد دلا دی اب اس کی ساری امیدیں ٹرمپ صاحب سے وابستہ ہیں۔
سیدنا عثمان ؓ کے عہد میں"بعض عمال نے آپ کی نرمی سے ناجائز فائدہ اٹھاتے ہوئے اپنی حدوود سے تجاوز کیا ان کا رویہ عوام میں شورش اور اضطراب کا باعث بننے لگا اس پرجیدصحابہ نے حضرت علیؓ کا انتخاب کیا کہ وہ حضرت عثمانؓ کے پاس جائیں اور انہیں صورت حال سے آگاہ کریں حضرت علی ؓگئے اور واقعہ یہ ہے کہ انہوں نے نصیحت کا حق ادا کر دیا بلاشبہ وہی یہ بصیرت اور سلیقہ رکھتے تھے کہ اس عمدگی کے ساتھ اپنی بات کاابلاغ کریں دیکھیے "گفتگو کا آغاز کیسے کیا: مجھے آپ کے پاس گفتگو کے لیے بھیجا گیا ہے۔
وزیر قانون کی حیثیت سے انہوں نے ملک کی تاریخ میں پہلی بار ایک ایسا نظام بنایا جس کے تحت جج حضرات کی تقرری کے معاملے میں پارلیمان سے لے کر ریٹائرڈ ججوں اور بارکونسلزتک، تمام سٹیک ہولڈرز کواعتماد میں لیا گیا انہیں اس کے لیے اپنی پارٹی کی طرف سے بھی مزاحمت کا سامنا رہا مگر وہ یہ کر گزرے یوں آج ہمارے پاس ایک قابل بھروسہ عدالتی نظام مو جودہے آج سیاسی جماعتیں مل کر یہ فیصلہ کریں کہ 2018ء تک وہ اپنی بات کہنے کے لیے ان فورمز کا سہارا لیں گی اور ملک میں کوئی اضطراب پیدا نہیں کریں گی۔
دونوں کا ورثہ مذہب بھی ہے اور ریاست بھی بنی اسرائیل کو زمین پر اقتدار ملا اور بنی اسماعیل کو بھی بنی اسرائیل کے آخری پیغمبر کا ورثہ، مذہب ہے، ریاست نہیں یہودیوں نے انہیں ماننے ہی سے انکار کر دیا یوں مسیحیت ایک الگ تشخص کے ساتھ مذہب بن گئی جس کے خدوخال کا تعین سینٹ پال نے کیا مسیحیت کی مذہبی تاریخ میں ریاست نہیں، یہ الگ بات کہ جب روم کے حکمرانوں نے مسیحیت کو قبول کیا تو طاقت کے زور پر دوسروں کو مسیحی بنایا اسی سے پاپائیت وجود میں آئی پاپائیت مذہب کے بالجبر نفاذ کا ناگزیر نتیجہ ہے۔
ملک میں بنیادی بارہ سالہ تعلیم کا ایک نظام ہوتا اس کے بعدخصوصی تعلیم سے جس طرح ڈاکٹر اور انجینئر بنتے ہیں، اسی طرح پانچ سالہ دینی علوم کی تحصیل سے علما تیار ہوتے جس طرح ڈاکٹر اور دوسرے ماہرین سماج کی مادی ضروریات کو پورا کرتے ہیں، اسی طرح علمادینی ضروریات کو پورا کرتے یوں سماج میں طبقات وجود میں آتے نہ گروہی تقسیم ہوتی جب اس سادہ طریقے سے صرف نظر کیا گیا تو مسائل نے جنم لیا" جو اب لا ینحل ہو چکے جب ادراک ہوا تو معاملہ سرکاری افسروں کے حوالے کر دیا گیا وہ سماجی حرکیات سے واقف ہیں۔
اہل مذہب جب سیاست میں متحرک ہوئے تو انہوں نے نظم اجتماعی کی اساسات مذہب میں تلاش کیں جہاں یہ موجود نہیں تھیں، وہاں مذہبی عصبیت کو آواز دی گئی اور ایک مذہب کے ماننے والوں کو کسی دوسرے گروہ کے خلاف لا کھڑا کیا گیا جیسے مسیحیت سینٹ پال نے، مسیحیت کے پیروکاروں کو شریعت کی پابندیوں سے آزاد کر دیا اب مسیحی معاشرے میں نفاذ شریعت کی بحث ختم ہو گئی صلیبی جنگوں کا آغاز ہوا تو اہل کلیسا نے مذہبی عصبیت کو آواز دی اور مسیحی عصبیت کو مسلم عصبیت کے بالمقابل لا کھڑا کیا یہی معاملہ ہندو مت کا ہے۔
اس کا باضابطہ اجرا صدر مملکت کی طرف سے ہوا وزیر داخلہ اور وزیر خارجہ نے اس کی تائید کی گویا ریاست نے اسے اختیار کر لیا ہمارے آئین کے مطابق قانون سازی کا اختیار پارلیمان کے پاس ہے اگر اس پہلو سے دیکھا جائے تو اس دستاویز کی ایک اخلاقی حیثیت تو ہو سکتی ہے، قانونی نہیں اب اس کا اہتمام کیا جانا چاہیے کہ اسلامی نظریاتی کونسل جیسا آئینی ادارہ اس دستاویز کو اختیار کر لے اور اسے بطور سفارش پارلیمان کو بھیجے اسلامی نظریاتی کونسل نے "پیغام پاکستان" کی توثیق کی ہے لیکن اس باب میں ایک قدم مزید اٹھانا چاہیے۔
