اس اخباری بحث میں اگرچہ اس نے دلچسپی لی اور ایک فلمی جریدے کو خط لکھا اس لیجنڈری اداکار نے، جسے فلمی پنڈت اور نقاد ہالی وڈ پر سب سے گہرے اثرات ڈالنے اور فلم بینوں کی دو نسلوں کو انسپائر کرنے والا شخص قرار دیتے ہیں، اپنے مخصوص تیکھے کٹیلے انداز میں کہا ''ہر ایک کا حق ہے کہ وہ اپنی پسند ناپسند کے مطابق رائے ظاہر کرے، مجھے بہت سی مشہور اور بلاک بسٹر فلمیں پسند نہیں آئیں، اسی طرح میری فلمیں بھی، خواہ وہ کس قدر مشہور ہوجائیں، ضروری نہیں کہ ہر ایک کو پسند آئیں ویسے بھی میں دیوتا نہیں ہوں، جس کے حضور گستاخی نہیں ہوسکتی اگر دیوتا ہوتا بھی تو فلم اور سپورٹس دو ایسے شعبے ہیں، جہاں کے دیوتائوں کے ساتھ چھیڑ چھاڑ چلتی رہنی چاہیے، یہاں مقدس شخصیات کا گزر ممکن نہیں، تنقید سے بالاتر بھی کوئی نہیں "مارلن برانڈو جیسے لیجنڈری اداکار کا یہ حقیقت پسندانہ رویہ پچھلے دنوں ہمارے اردو پریس میں جاری ایک بحث پڑھ کر یاد آیا چند دن پہلے معروف بھارتی اداکار نصیر الدین شاہ پاکستان آئے، کراچی لٹریری فیسٹول میں ان کی کتاب کی تقریب رونمائی تھی، وہ حسب عادت کھل کر بولے ان کی دھواں دھار گفتگو نے انگریزی پریس کو تو زیادہ متاثر نہیں کیا، ہمارے اردو اخبارات میں مگر خاصی ہلچل مچی نصیرالدین شاہ اداکاری میں تین چار عشرے گزار چکے ہیں، وہ بھارت کے لیجنڈری اداکاروں میں سے ایک ہیں۔
منہاج السنہ میں انہوں نے ان تمام انقلابی تحریکوں کے بارے میں لکھا ہے: پوری تاریخ بتا رہی ہے کہ کسی صاحب سلطنت و قوت کے خلاف جب بھی خروج کیا گیا، بالعموم اس کا خیر بہت معمولی اور شر بہت زیادہ ہوا آج بھی اگرہم امت کی تاریخ پر نگاہ ڈالیں تو ممکن نہیں کہ اس کے علاوہ کسی نتیجے تک پہنچیں ابن تیمیہ نے تو زیادہ تر ان لوگوں کا حوالہ دیا ہے جن کی دین داری یا اخلاص میں شبہ نہیں عمومی اثرات کو جاننے کے لیے اگر ہم سبائیوں اور خوارج کو بھی اس میں شامل کرلیں تو معلوم ہوتا ہے کہ اس انقلابی جد وجہد نے کس طرح اس امت کو زوال کے راستے پر ڈالا لاکھوں لوگوں کا خون بہا یا گیا اس میں عبداللہؓ ابن زبیر جیسے نجیب الطرفین اورصحابہ کا لہو بھی شامل ہے اگر یہ انقلابی نظریہ نہ ہوتا اور یہ تحریکیں نہ اٹھتیں تو آج اس امت کی تاریخ کچھ اور ہوتی افسوس کہ ہم نے تاریخ سے سبق نہیں سیکھا بیسویں صدی میں ایک بار پھر "انقلاب انقلاب" کے نعرے بلند ہوئے "اوپر سے تبدیلی" کو اصلاح کا واحد راستہ بتایا، مسلمانوں کے حکمران طبقے کو طاغوت قرار دیا اور ان کے خلاف نفرت کو ابھارا جمہوریت کو کفر کہا اور یہ نظریہ پیش کیا کہ صالحین کے ایک گروہ کو آگے بڑھ کر اقتدار ہاتھ میں لے لینا چاہیے کہ تبدیلی ہمیشہ اوپر سے آتی ہے۔
