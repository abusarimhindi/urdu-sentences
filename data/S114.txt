اس بات میں کسی حد تک وزن ہے مگر مارچ اور دھرنے پر اس لئے تنقید کی جاتی رہی کہ جس نعرے اور مقصد کو لے کر یہ سب کیا جاتا رہا، وہ پورا نہ ہوا اور اس دبائو کے تحت جو ریفارمز ہو سکتی تھیں، انہیں حاصل کرنے کے لئے سنجیدہ کوشش نہیں کی گئی یہ مگر حقیقت ہے کہ چودہ اگست کے بعد سے شروع ہونے والے اس سیاسی شو نے پورا قومی سیاسی منظرنامہ ہی بدل ڈالا جن ریٹائرمنٹس کا چرچا تھا، وہ بھی ہو گئیں مگر تحریک انصاف کی سیاسی قوت کو ضعف نہیں پہنچا، الٹا دھرنے والی سیاست اسلام آباد سے نکل کر دوسرے شہروں تک پھیل رہی ہے۔
کسی فرد یا گروہ کو یہ حق نہیں ملنا چاہیے کہ وہ اپنی من پسند مذہبی تعبیر کی بنا پر ازخود کوئی فیصلہ کرے اور پھرخود ہی اس پر عمل درآمد کرنے نکل کھڑا ہو ایسے ہر شخص یا گروہ کو قانون کے شکنجے میں لانا چاہیے اور ایسی قوت کے ساتھ سزا دی جائے کہ دوسروں کو عبرت حاصل ہو صرف ریاست ہی کو ملکی قوانین کے مطابق کسی کے خلاف کارروائی کا حق ہے اور ایسا کرتے ہوئے عدل وانصاف کے بہترین تقاضے پورے کئے جانے چاہئیں اس کے علاوہ کوئی دوسری آپشن موجود نہیں میرے خیال میں یہ شدت پسندی ہر طبقے میں کسی نہ کسی حد تک پائی جاتی ہے۔
اگلی صبح بھی یہی ماجرا ہوا میں نے انہیں مشورہ دیا کہ اتنے برسوں سے سلائس آملیٹ کھا رہے ہیں، چند دنوں کے لئے اسے بھول جائیں، مقامی ڈشز ہیں، ان کا اپنا ذائقہ اور مزا ہے، اسے ٹرائی کریں وہ اپنے ''اصولی "موقف پر قائم رہے آخر کار میزبانوں نے کہیں سے ڈبل روٹی ڈھونڈ نکالی، انہوں نے باورچی کو خود بلا کر آملیٹ بنانے کی ترکیب بتلائی اور پھر ڈبل روٹی کے سلائس کا ایک انبار کئی انڈوں کے آملیٹ کے ساتھ کھاتے پائے گئے صفایا کرنے کے بعد موصوف کے چہرے پر پہلی بار رونق آئی، زور دار ڈکار مارنے کے بعد کھلی کھلی باچھوں سے فرمایا، آج مزا آیا ہے۔
ن لیگ نے مختصر سا جشن منایا یا منانے کا تاثر دیا مجھے نہیں معلوم کہ مسلم لیگ ن کی قیادت یا تحریک انصاف کے لیڈروں نے اپنی کارکردگی کا تجزیہ کیا ہے یا نہیں، کئی ایسی باتیں بھی ہیں جو دونوں بڑی جماعتوں کو نوٹ کرنا چاہئیں، ان کی بنیاد پر مستقبل کا لائحہ عمل طے کرنا ہوگا اس الیکشن سے مختلف ٹرینڈز سامنے آئے ہیں، جن کا تجزیہ گہرائی سے کرنا ہوگا عبدالعلیم خان کو ٹکٹ ملنے اور پھر ان کی مہنگی ترین انتخابی مہم نے جہاں الیکشن کمیشن اور پورے انتخابی نظام کے لئے سوالات پیدا کئے ہیں، وہاں ہمارے ووٹرز کے معیار کے حوالے سے بھی شکوک پیدا ہوئے ہیں۔
نئے منتخب صدر ڈونلڈ ٹرمپ صدر بننے کے بعد بھی اپنے کاروبار کو جاری رکھنا چاہتے تھے، وہ کہتے رہے کہ قوانین مجھے اس سے نہیں روکتے امریکی روایات نے انہیں مجبور کر دیا، اپنے کاروبار سے الگ ہونے کا اعلان کرناہی پڑا ہمارے ہاں تمام قوانین، جمہوری روایات کو اس لئے بلڈوز کر لیا جاتا ہے کہ حکمران ان چیزوں کو دیکھنے والوں، احتساب کرنے والے اداروں کومستحکم نہیں ہونے دیتے ہمارا سسٹم اس قابل بنایا ہی نہیں جاتا کہ وہ حکمرانوں کی خواہشات کے آگے بند باندھے، بیرئر کھڑے کرے صرف ایک ادارہ فوج کا ایسا ہے جس کا اپنا سسٹم ہے اور جو سول کی براہ راست مداخلت سے محفوظ ہے۔
میرے جیسے آدمی کے لئے، جس کی زندگی کا ایک حصہ لاہورشہر کی گلی کوچوں میں گھوم کر روایتی لذیذ کھانے کھوجنے، ان سے لطف اٹھانے اور پھر دوستوں کے ساتھ شیئر کرنے میں بسر ہوا، یہ سوئے لینٹ کسی بھیانک خواب سے کم نہیں مزنگ چونگی کی حلیم، گڑھی شاہو کی مچھلی، گوالمنڈی کی لسی، نسبت روڈ کی نہاری، لکشمی چوک کی چانپیں، موچی دروازے کے سائیں، ٹمپل روڈ کے مامااور ڈی بلاک والے بھیا کے کباب، بھاٹی گیٹ کی حلیم، نیلا گنبد کے چنے، سوئیکارنو بازار کی دہی پھلکیاں، گوگے کے مٹن چنے، رنجیت سنگھ کی مڑھی کے ہمسائے میں دستیاب شہرہ آفاق حلوہ پوری... یہ داستان ہزار لذت بہت طویل ہے۔
نوے کے عشرے میںدو سابق کشمیری تنظیموں حرکت المجاہدین اور حرکتہ الجہاد الاسلامی کو ملا کر حرکت الانصار کا نام دیا گیا حرکت الانصار نے سال ڈیڑھ کے اندر ہی مقبوضہ جموں وکشمیر میں ایسی موثر کارروائیاں کیں کہ بھارتی حکومت کو ہلا کر رکھ دیا بعد میں حرکت الانصار دوبارہ سے ٹوٹ گئی 94ء میں مولانا مسعود اظہر کو سری نگر سے گرفتار کر لیا گیا وہ باقاعدہ طور پر صحافی کا ویزہ لے کر گئے تھے، مگر بھارتی حکومت کا الزام تھا کہ وہ حرکت المجاہدین کے سیکرٹری جنرل اور معروف جہادی کمانڈر سجاد افغانی کے ساتھ مل کر حرکت الانصار کے دونوں الگ ہوئے دھڑوں میں اختلافات ختم کرانے گئے تھے۔
تاکہ ہر کوئی ملکی قوانین کو مدنظر رکھتے ہوئے کام کرے اور سسٹم کوفیل ہونے سے بچائے اس کے بعد یہ بھی حکومتوں کا فرض ہے کہ مستقبل کا ویژن ان کے پاس ہو، اگلے بیس پچیس برسوں کو مدنظر رکھتے ہوئے وہ ایسی پالیسیاں بنائے، جو آنے والی نسلوں کے خوشگوار مستقبل کو یقینی بنائیں پانی کا مسئلہ، انرجی کی فراہمی، ماحولیات، آبادی کے دبائو کو کنٹرول کرنا، شہروں کی پلاننگ، ٹرانسپورٹ وغیرہ کے بارے میں سوچنا، نئے شہر بسانا، دیہات میں موجود آبادی کے لئے وہاں کشش پیدا کرناتاکہ شہروں پر دبائو نہ بڑھے وغیرہ وغیرہ یہ وہ انڈیکیٹر ہیں جو یہ طے کرتے ہیں کہ کوئی حکومت کامیاب ہوئی یا ناکام؟
جنرل راحیل شریف اور فوج کو درپیش چیلنج جنرل ہارون اسلم نظر انداز ہوئے تو انہیں دکھ ہوا یہ فطری ہے لیکن جس طرح انہوں نے اس کا اظہار کیا" وہ کسی ایسے شخص کے شایان شان نہیں تھا جو پاک فوج جیسے ادارے کی سربراہی کا خواہش مند ہو ایسے شاندار اور باوقار ادارے کی قیادت اسی کو زیبا ہے جو خوشی اور غم میں اپنے وقار سے دست بردار نہ ہو اس کے دشمن بھی جانتے ہوں کہ یہ اس روایت کا امین ہے جس میں صلاح الدین ایوبی جیسے لوگ ہو گزرے ہیں اور جس کے نصاب میں خالد بن ولیدؓ جیسی جلیل القدر شخصیات کے تذکرے بطور مثال شامل ہیں۔
تفہیم اقبال کے باب میں بھی انہوں نے وقیع کام کیا خطبات سے لے کر اقبال کی شاعری تک، انہوں نے اقبال کے پورے کلام کو سامنے رکھتے ہوئے، ان کا افکار کو سمجھا اور انہیں بیان کیا ان کے فہم سے اختلاف ہو سکتا ہے لیکن اس کی علمی قدر و منزلت سے انکار ممکن نہیں ادب بھی ان کا موضوع رہا انہوں نے ڈرامے لکھے اور اداکاری بھی کی برادر محترم سہیل عمر صاحب اور طاہر حمید تنولی صاحب نے "مقالات اقبال" کے نام سے ان کے افکار کا جو مجموعہ مرتب کیا، اس میں ان کی دلچسپی کے ان تینوں میدانوں کے بارے میں، ان کے وقیع مضامین مل جاتے ہیں۔
سب نے مقامی حالات کو پیش نظر رکھتے ہوئے، جزوی تبدیلوں کے ساتھ اسے قبول کر لیا پاکستان جیسے ملکوں میں اسلام پسندوں نے بھی، بعض آئینی ضمانتوں کے ساتھ، اسے مان لیا یوں دنیا سے انقلابی سیاست کا کم و بیش خاتمہ ہوگیا اس کی ایک بڑی وجہ یہ تھی کہ جمہوریت نے اظہار رائے کی آزادی کو بڑی حد تک یقینی بنا دیا یوں اس بنیاد کو ختم کر دیا جو ہمیشہ انقلاب کا سب سے بڑا سبب رہا ہے، یعنی آزادیٔ رائے پر پابندی اقتدار کے ان متلاشیوں کے لیے، جو ووٹ کے ذریعے برسر اقتدار نہیں آ سکتے، ایک کھڑکی البتہ آج بھی کھلی رہی جسے ہم "پاپولزم" کہتے ہیں۔
اس نے ان تصورات کو اپنے مقاصد کے لیے استعمال کرنے کا فیصلہ کیا سادہ لفظوں میں مذہب اور وطن سے وابستہ جذبات کو جنس بازار بنا دیا وطن کے معاملے میں اس نے ایک حل تلاش کیا قومی ریاست کے وجود کو باقی رکھتے ہوئے، عالمگیریت کا تصور دیا اور یوں سرمایے کے لیے ان سرحدوں کو بے معنی بنا دیا یا پھر وطن کو لوکل مارکیٹ کے حوالے سے دیکھا مذہب کے باب میں دو کام کیے گئے میڈیا کے آلے کو استعمال کرتے ہوئے، ایک تو اس نے مذہب کو انفوٹینمنٹ کاشعبہ بنا دیا اب مذہبی پروگراموں کواس طرح ڈیزائن کیا گیا جیسے انٹر ٹینمنٹ کا کوئی پروگرام ہو تا ہے۔
علامہ اقبال اور مولانا مودودی کے بعد ہماری صفوں سے کوئی ایسا نہ اٹھا" جو مسلم معاشرے کی تشکیل نو کو موضوع بناتا اور اس کے پیغام کا ابلاغ بھی ہوتا اس دوران میں، ذرائع ابلاغ میں ایک بڑا انقلاب برپا ہوا ابلاغ کے روایتی ذرائع بڑی حد تک متروک ہو گئے ادب بطور ذریعہ ابلاغ اب زیادہ موثر نہیں رہا علامہ اقبال نے سید سلمان ندوی کے نام اپنے ایک خط میں لکھا تھا کہ مجھے شاعری سے زیادہ دلچسپی نہیں ممکن ہے کہ آنے والی نسلیں مجھے شاعر ماننے سے انکار کر دیں مجھے تو لوگوں تک ایک پیغام پہنچانا ہے اور شاعری کو میں نے بطور ذریعۂ ابلاغ اختیار کیا ہے۔
ایک، فعال قانون سازی کے لیے اپوزیشن کے ساتھ ورکنگ ریلیشن شپ کا قیام تاکہ سیاسی استحکام پیدا ہو دوسرا" معاشی استحکام کے لیے اقتصادی سرگرمی میں تیزی تیسرا کابینہ کی تشکیل کے ساتھ، ہر وزیر سے یہ کہا جاتا کہ وہ جماعتی منشور کے مطابق ایک پالیسی بنا کر لائے ان کا پلاننگ کمیشن کے ساتھ ایک جائزہ لیا جاتا اور پھرحکمت عملی ترتیب دی جاتی جس میں سب ایک دوسرے کے دست و بازو بنتے اگر ضرورت محسوس ہوتی تو ایک تھنک ٹینک بنا دیا جاتا جو تحریک انصاف کے منشور کی روشنی میں تجاویز مرتب کرتا اس تھنک ٹینک کو متعلقہ وزارتوں کے تحقیقی اداروں سے متعلق کیا جا سکتا تھا۔
