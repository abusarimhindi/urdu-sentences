امریکہ نے اپنے موقف میں کوئی لچک پیدا نہیں کی جس دن وائٹ ہائوس میں عمران ٹرمپ ملاقات ہوئی، اسی دن وائٹ ہائوس نے ایک بیان جاری کیا اس میں دہرایا گیا کہ کس طرح امریکہ پاکستان کو پیسے دیتا رہا اس سلسلے کو جاری رکھنے کے لیے، پاکستان سے کہا گیا کہ وہ مزید کارکردگی دکھائے وائٹ ہاؤس اس باب میں اتنا دوٹوک ہے کہ اس نے بیان میں "ڈو مور" کے الفاظ استعمال کیے کہا گیا: مجھے حیرت ہے کہ اتنی دوٹوک بات کے باوجود، پاکستان کا دفتر خارجہ یہ کہہ رہا ہے کہ پاکستان سے اب "ڈو مور کا مطالبہ نہیں کیا جا رہا ٹرمپ عمران ملاقات میں بھی صدر امریکہ نے اس موقف کو دو اور دو چار کی طرح دہرایا کہ پاکستان پیسے لیتا رہا اور اس نے جوابا کچھ نہیں کیا اب ہم امید کرتے ہیں کہ پاکستان کچھ کرے گا اور یوں اس کو پیسے ملیں گے۔
انہوں نے پارلیمنٹ کی رکنیت کو اختیار کیاہے شہبازشریف صاحب بحیثیت قائدحزب اختلاف اس سیاسی بندوبست کا حصہ ہیں اگر کسی اجتماعی نظم کو عوام کی اکثریت بالفعل قبول کر لے تواس کے خلاف کسی اقلیتی گروہ کا حق بغات ثابت نہیں ہو تا" باوجود اس کے کہ اس نے اسے قبول نہ کیا ہو ماضی میں جن انتہا پسند گروہوں نے ریاست کے خلاف بغاوت کی"ان کا استدلال بھی یہی تھا کہ وہ اس نظام کو بنیاد ہی سے قبول نہیں کرتے ان کے اس موقف کو مولانا فضل الرحمن سمیت کسی نے قبول نہیں کیا اگر اسے مان لیاجا ئے تو پھر دنیا میں کوئی حکومت قائم نہیں رہ سکتی کیونکہ سو فی صداعتماد تو کسی حکومت کو حاصل نہیں ہوتا اس صورت میں ہرگروہ اس استدلال کی بنا پر حکومت کے خلاف بغاوت کر دے گا کہ اس سے چونکہ اسے قبول ہی نہیں کیا"لہذا اس کے لیے بغاوت جائز ہے۔
ایسے کام مگر چل نہیں سکتے ریاستی وسائل صرف اللوں تللوں کے لئے نہیں وقف کئے جا سکتے کہ سیاستدان پیسے کے زور پر الیکشن جیت کر آئیں اور پھر مزے لوٹیں، اپنے حصے کا کام نہ کریں مذہبی شدت پسندی سے لے کر عدم برداشت، عدم رواداری تک سب مسائل صرف اس لئے پیدا ہوئے کہ ریاست نے کمزوری کا مظاہرہ کیا اور مختلف گروہوں کو اپنی مرضی سے سب کچھ کرنے کی اجازت دے دی ہمارے ہاں جو کچھ ہوتا رہے، کسی کے سر پر جوں تک نہیں رینگتی ناعاقبت اندیش مولوی صاحبان مضحکہ خیز فتوے دے کر دوسروں کی زندگی اجیرن بنا دیں، ان سے کوئی پوچھنے والا نہیں کوئی گروہ سڑکوں پر قابض ہوکر لاء اینڈ آرڈر کا مسئلہ پیدا کر دے، مذ ہبی، سیاسی تقریبات کے لئے گلیوں، سڑکوں پر قبضہ کر کے راستے بند کردے، کسی کو اعتراض نہیں یہ سب انتظامی اور حکومتی کمزوری کی علامات ہیں۔
جب سے ٹی ٹی پی مذاکرات کے عمل میں شریک ہوئی اور انہوں نے بڑے لیول پر حملوں سے گریز کیا، اس وقت سے کوئی بڑا حملہ نہیں ہوا شروع کے چند حملے بعض چھوٹے گروپوں نے کئے یا عمر خالد خراسانی کی جانب سے ایف سی کے جوانوں کوقتل کرنے کا واقعہ ہوا، اس کے بعد مہمند ایجنسی گروپ بھی خاموش ہوگیا اسلام آباد کچہری پر حملہ البتہ مختلف نوعیت کا تھا، جس کے حوالے سے ایک نئے گروپ احرارالہند کا نام بھی سامنے آیا، مگرلگتا ہے کہ بعد میں ٹی ٹی پی نے اس گروپ تک بھی رسائی پا لی اوراسلام آباد کچہری جیسے خوفناک حملے کے بعد اس طرح کا دوسرا حملہ نہیں ہوا اسلام آباد سبزی منڈی میںبم دھماکہ ٹی ٹی پی سٹائل کی کارروائی نہیں تھی، اس کے پیچھے یا تو اپنے دعوے کے مطابق بلوچ شدت پسند ہی ہیں یا پھر یہ کسی چھوٹے گروپ کی کارروائی ہے۔
دنیا کا شعوری سفر جس پڑاؤ تک پہنچ چکا تھا، بھٹو صاحب نے اس کا ادراک کرتے ہوئے آگے بڑھنے کا راستہ دکھایا اور ساتھ ہی ایک منزل کی نشان دہی کی ان کے شخصی کرشمے نے اسے ایک قومی مباحثے میں بدل دیا اور عوامی سطح پر اس کا موثر ابلاغ بھی ہو گیا یہ ڈسکورس عوامی نفسیات میں رچ بس گیا اس نے عوامی ذہن میں اس طرح جڑیں پکڑیں کہ سخت آمریت بھی اسے کھرچ نہ سکی آمریت نے حسب عادت وقتی فائدے کے لیے اقدامات کیے جنہوں نے پیپلز پارٹی کو سیاسی نقصان پہنچایا لیکن یہ اقدامات اسے سیاسی عمل سے غیر متعلق نہ کر سکے اس کا نتیجہ یہ ہوا کہ جیسے ہی منظر بدلا، پیپلز پارٹی کا احیا ہو گیا زرداری صاحب کی سیاست میں اس تاریخی شعور کے آثار کہیں دکھائی نہیں دیتے وہ سیاست کو ایک کھلاڑی کی نفسیات سے دیکھتے اور چال چلتے ہیں۔
سوال مگر وہی ہے کہ پیپلزپارٹی کے وجودکو برقرار رکھنے اور قومی سیاسی جماعت کے طور پر اس کی موجودگی کی اہمیت کے حوالے سے جتنے مضبوط دلائل جمع کر لئے جائیں، اپنے کارکنوں، روایتی ووٹروں اور عوام کا دل جیتنے کے لئے انہیں خود ہی کوشش کرنی ہوگی پچھلے سات سال کی سیاست اور کارکردگی نے یہ بات بھی واضح کر دی ہے کہ یہ کام جناب زرداری سے نہیں ہوسکتا ان کے بعض مداحین، جن میں جاوید ہاشمی جیسے تجربہ کار سیاستدان بھی شامل ہیں، کا کہنا تھا کہ زرداری صاحب کی سیاست کو سمجھنے کے لئے اس پر پی ایچ ڈی کرنی ہوگی میرا خیال ہے کہ کسی نوجوان مگر محنتی محقق کو ایک پی ایچ ڈی کا مقالہ اس پر بھی کرنا چاہیے کہ کس مہارت کے ساتھ ایک بڑی وفاقی جماعت کو تباہ کر کے ایک صوبے بلکہ اس کے بھی دیہی علاقے کی جماعت بنایا جا سکتا ہے۔
میرے نزدیک اخلاق اور خدا کے ہاں جواب دہی کا ادنی احساس بھی اس تبصرے کی اجازت نہیںدے سکتا اس لیے مجھے اہل مذہب اور اخلاق میں پیدا ہونے والے اس بعد پر حیرت ہوئی سچ پوچھیے تو صدمہ ہوا رمضان کے آخری عشرے میں ایک مسلمان بھائی کے لیے کم ازکم حسن ظن بھی اس کی اجازت نہیں دیتا پھر یہ بھی رمضان کے آخری عشرے میں ہوا کہ ایک مذہبی آدمی نے اپنے نام کے ساتھ ایک طویل انٹرویو تراشا، اسے ایک عالم دین سے منسوب کیا اور پھر سوشل میڈیا کے ذریعے اس کی تشہیر کی توجہ دلائی گئی تو اپنی حرکت پر اصرارکیا اہل اسلام کے ساتھ اصل المیہ یہ نہیں ہوا کہ ان پر دوسری اقوام غالب آگئیں ہمارے ساتھ حادثہ یہ ہوا کہ ہمارا اخلاقی وجود بر باد ہو گیا مذہب اور اخلاق کا باہمی تعلق باقی نہیں رہا میں اپنے سیاسی وجود کے بارے میں حساس ہوں۔
وغیرہ وغیرہ وہ صاحب ڈائری لینے کے حامی تھے، لیکن ان کے خیال میں ڈائری کو اگلے سال کی منصوبہ بندی کے لئے استعمال کر لینا چاہیے اور سمجھ دار وہی ہے جو اکتیس دسمبر تک اگلے سال کی مکمل منصوبہ بندی کر لے، جنوری سے لے کر اگلے اکتیس دسمبر تک کی تمام تاریخوں پر اپنی پلاننگ لکھ لے، اپنی ڈیڈ لائن، کمٹمنٹ... کس دن کیا کرنا ہے، کس مہینے تک کون کون سے کام ہر صورت مکمل کر لینے ہیں، وغیرہ وغیرہ اس وقت یہ بات عجیب اور کچھ اجنبی سی لگی ہم سرائیکی ویسے بھی ڈے بائی ڈے پلاننگ کے قائل ہیں، مستقبل کے بارے میں سوچنے کی زیادہ عادت نہیں، اس لئے ایک سال ایڈوانس ڈائری مکمل کر لینے کی بات سن کر حیرت ہوئی بعد میں اس موضوع پر بہت کچھ پڑھا، کچھ تجربہ بھی کیا تو اندازہ ہوا کہ دنیا بھر میں کامیاب لوگ ایسے ہی کرتے ہیں۔