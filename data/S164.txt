امریکہ میں یہ مہم اس وقت زیادہ تیزی سے پھیلی جب اس میں ایک معروف مارننگ شو کے دورا ن لائیو آئس بکٹ چیلنج کا مظاہرہ کیا گیا پھر گالف اور بیس بال کے کئی مشہور کھلاڑیوں نے بھی اس چیلنج میں عملی طور پر حصہ لیا یوں یہ مہم زور پکڑتی گئی نیویارک ٹائمز کے مطابق یکم جون سے تیرہ اگست کے دوران بارہ لاکھ افراد نے اپنی ویڈیوز شیئر کیں، جبکہ ٹوئٹر پر دو ملین کے قریب لوگوںنے ایسا کیا سابق امریکی جارج بش کو یہ چیلنج دیا گیا، انہوںنے اسے قبول کر کے پورا کیا اور سابق صدر بل کلنٹن کو اس چیلنج کے لئے نامزد کیا امریکی صدر باراک اوباما کو بھی اس چیلنج کے لئے نامزد کیا گیا، مگر انہوںنے اسے پورا کرنے کے بجائے سو ڈالر بطور عطیہ دینے کو ترجیح دی ایک بڑا فائدہ یہ ہوا کہ جس بیماری کے لئے یہ مہم چلائی جار ہی ہے، اس کی عوامی حلقوں میں بہت زیادہ تشہیر ہوئی ہے۔
ایسا بہت بار میرے ساتھ بھی ہوا کہ کسی من پسند مصنف سے بڑی چاہت اورا نتظار کے بعد ملاقات کا موقعہ ملا تو شدید مایوسی ہوئی دراصل پڑھنے والے اپنے ذہن میں لکھاری کا ایک خاص تصور بنا لیتے ہیں، اس پر وہ پورا نہ اترے تو بھلا نہیں لگتا نگار کے مدیر نیاز فتح پوری جب لاہور آئے تو علامہ اقبال کی خدمت میں حاضر ہوئے نیاز لکھنوی طرز کے نازک اندام شاعر، ان کے نزدیک شاعر کو ہونا ہی نحیف ولاغر چاہیے، فکر سخن نے جس کی کمر دوہری کر دی ہو علامہ سے مل کر انہیں شدید مایوسی ہوئی، علامہ کے پنجابی تلفظ نے مزید دھچکا پہنچایا انہوں نے اپنے جریدے میں اس حوالے سے مضمون لکھ مارا، جس پر بڑا شور مچا ادھر سے سالک، تاثیروغیرہ نے نیاز مندان لاہور کے نام سے جوابی گولہ باری کی لکھنوی اور لاہوری ادیبوں کی کئی مہینوں تک ادبی چپقلش چلتی رہی نقوش کے'' ادبی معرکے نمبر"میں یہ دلچسپ تفصیل محفوظ ہے۔
تاریخ کا مطالعہ یہ کہتا ہے کہ ایک علاقے میں اگر کسی کو مطلق اقتدار مل جائے تو اس سے لازم ہے کہ استبداد پیدا ہو مطلق اقتدار فرد کا ہو یا ملک کا، اس کا لازمی نتیجہ یہی ہے کہ دوسروں کے لیے جینے کے امکانات کم ہوتے چلے جاتے ہیں، الاّ یہ کہ وہ دوسرے درجے کا شہری بننا یا دوسری کی حاکمیت میں رہناقبول کر لیں سوویت یونین کے خاتمے کو ہم اپنے کارناموں میں شمار کرتے ہیں لیکن امر واقعہ یہ ہے کہ یہ ایک بڑی غلطی ثابت ہوئی اس کے بعد دنیا میں امریکہ کی قوت کے راستے میں ہر رکاوٹ دور ہو گئی اس سے جس استبداد اور ظلم نے جنم لیا، ہم کئی سالوں سے بچشم سر اس کا مشاہدہ کر رہے ہیں اگر جنوبی ایشیا میںبھی ایک ہی طاقت ہوتو پھر چھوٹے ملکوں کے ساتھ تو جو سلوک ہو، اس کا اندازہ نیپال اور کسی حد تک سری لنکا کے حالات سے کیا جا سکتا ہے۔
تاریکی گہری ہونے لگتی اور گلیاں ویران میرے والد دیر سے مسجد سے لوٹتے، سب سے آخر میں گھر میں کھانے پہ ان کا انتظار ہوتا وہ آتے تو کھانے کا آغاز ہوتا عشا تک چند نمازیوں کے قوموں کی چاپ سنائی دیتی، ورنہ یہ خاموشی کے راج کا وقت ہوتا، حتی مطلع الفجر ہمارے گھر کی روشنی محلے یا شاید گاؤں میں سب سے آخر میں گل ہوتی والد عشا کی نماز پڑھ کر لوٹتے تو دیر تک پڑھتے رہتے لالٹین کی رشنی میں، جس کا شیشہ میری والدہ مغرب سے پہلے صاف کرتیں، اس میں تیل ڈالتیں اور مغرب کی اذان کے ساتھ اسے روشن کر دیتیں کتابیں، جرائد، اخبار اخبار روز کہاں ملتا کوئی شہر سے آتا تو لے آتا میں پاس بیٹھ جاتا تو مجھے پڑھنے کے لیے کہتے غلط پڑھتا تو تصحیح کرتے نہیں معلوم وہ کب سوتے تھے، میری آنکھ جلدی لگ جاتی بچہ ہی تو تھا!ٹی وی تو دور کی بات، ریڈیو کا بھی تصور نہ تھا۔
تو پہلے انہیں اپنے لئے پارٹی میںسپیس پیدا کرنا ہوگی صرف بھٹو کا نواسا ہونا کافی نہیں وہ مرتضی بھٹو سے بڑھ کر بھٹو صاحب کے قرابت دار نہیں ہوسکتے، نہ ہی بلاول کی مرتضی جیسے دبنگ شخصیت ہے، اس کے باوجود مرتضی بھٹو سیاسی طور پر زیرو ہوگئے، پیپلزپارٹی کے لیڈروںاور کارکنوں نے بھٹو صاحب کے بیٹے کی جگہ ان کی بیٹی کا ساتھ دیا کہ جنرل ضیا کا مشکل دور ان کے ساتھ بی بی نے کاٹا تھا، مرتضی نے نہیں بلاول کو بھی کارکنوں کے دل جیتنے کے لئے ان کے ساتھ کھڑا ہونا ہوگا، ان کے دکھ درد کا ساتھی بنے بغیر وہ پارٹی میں کبھی حقیقی لیڈر کے طور پر نہیں دیکھے جا سکتے بلاول کو یہ بات سمجھ لینی چاہیے کہ اب ستر کے عشرے کے نعرے نہیں چل سکتے ان کے اساتذہ نے انہیں بھٹو صاحب کے انداز میں جوشیلی تقریریں کرنا اور روایتی اینٹی اسٹیبلشمنٹ بیانیہ سکھا دیا یہ سب مگر پرانے، گھسے پٹے حربے ہیں۔
مزید بد قسمتی یہ ہوئی کہ اس صورت حال کا سنجیدہ تجزیہ نہیں کیا گیا جب کوئی ایسی کوشش ہوئی توروایتی نظریاتی تقسیم کی نذر ہوگئی ہم نے مختلف گروہوں کے وکیل کی حیثیت سے اس بحث میں حصہ لیا کوئی مذہبی گروہ کی نمائندگی کر ررہا تھا اور کوئی لبرلز کی کوئی ایک مسلک کا نمائندہ بن کر اس مباحثے میں شریک ہوا تو کوئی دوسرے مسلک کا نمائندہ بن کر کسی نے ن لیگ کا مقدمہ پیش کیا اور کسی نے تحریک انصاف کے دفاع کو ضروری سمجھا ستم در ستم یہ کہ سماجی حوالے سے مسائل کو سمجھنے کی کوئی روایت ہم نہ بنا سکے ہم ہر معاملے کو مذہب کے حوالے سے دیکھتے ہیں یا سیاست کے پہلو سے یوں یہ کبھی حق و باطل کا معرکہ بن جا تا ہے اور کبھی روس امریکہ کی لڑائی اگر ہم سماجی حوالے سے حالات کا مطالعہ کرتے تو شاید اس تقسیم کی نذر نہ ہوتے جس نے ہمیں الجھا رکھا ہے۔
وغیرہ وغیرہ البرٹ پنٹوکو ان لیبر یونین کے ورکرز پر بے تحاشا غصہ آتا اسے ان دولت مند گاہکوں پر بھی غصہ آتا جو اس کی تمام تر کوشش کے باوجود اسے غریب اور نچلے طبقہ کا ہونے کا احساس دلاتے رہتے البرٹ پنٹو کو زندگی اور دنیا کا سسٹم سمجھ نہیں آتا، وہ اس پر ہر وقت جھنجھلایا رہتا، غصہ کا اظہار کرتا رہتا، کبھی اپنی محبوبہ سے الجھ پڑا، کبھی کسی اور کو سنا دیں دراصل اس فلم میں نہایت خوبصورتی سے اس معاشی اور سماجی نظام کو نشانہ بنایا گیا جو ایک نوجوان کو سوائے شدید فرسٹریشن اور غصہ کے کچھ نہیں دے رہا البرٹ پنٹو پہلے ورکرز اور ہڑتال کرنے والوں کے خلاف تھا، پھر اس کا اپنا باپ جب ہڑتال کرنے کی پاداش میں مل مالک کے غنڈوں کا نشانہ بنا تو اس پر حقائق منکشف ہوئے اس کا غصہ بعد میں بھی جار ی رہا، مگر اب اس کا ہدف وہ سرمایہ دارانہ نظام اوراستحصالی سرمایہ دار تھے۔
وہ کہتی ہیں کہ آپ کسی کو بھی چاولوں کا ایک چھوٹا تھیلا دے سکتے ہیں، اپنے ملازم، ڈرائیور، کسی ریڑھی والے کو، گلی میں گھومتے کسی بچے کو ... کوئی بھی نادار فرد جس کے پاس کھانے کو کچھ نہ ہو اصول بہت سادہ ہے، کسی کو چاول کی بالٹی دیں، تصویر کھنچوائیں، ا سے پوسٹ کریں اور چار مزید لوگوں کو ایسا کرنے کا چیلنج دیں اس مہم کوابھی آئس بکٹ چیلنج جیسی مقبولیت تو نہیںملی، مگر اس نے مومینٹم پکڑنا شروع کر دیا ہے، اس کے فیس بک صفحے کو ہزاروں افراد نے لائیک کیا، بہت سے لوگوںنے ایسا کرنا شروع کر دیا گزشتہ روز بھارت میں جرمن سفیر نے بھی رائس بکٹ مہم میں حصہ لیا انہوںنے ایک دیہات کے کئی سو گھرانو ں میں پانچ پانچ کلو کچے چاولوں کے تھیلے تقسیم کئے یہ چاول ایک پلاسٹک کی بالٹی میں ڈال کر بانٹے گئے توقع ہے کہ بہت جلد بالی وڈ فنکار اور کھلاڑی بھی اس طرف متوجہ ہوں۔