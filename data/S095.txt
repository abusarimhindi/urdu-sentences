پاکستان میں مارشل لاء لگے، بڑی عدالتوں نے کیا کیا حیران کر دینے والے فیصلے نہ سنائے، جنگیں لڑی گئیں، ملکہ ترنم نور جہاں نے نہ بھولنے والے ترانے گائے، آدھا ملک چلا گیا، قومی سطح پہ عجیب عجیب افسانے گھڑے گئے، یہ آوازیں بھی آئیں کہ چونکہ جنرل یحیی خان اور ان کا ٹولہ شراب میں ڈوبا رہتا‘ اس لئے پاکستان کو مشرقی محاذ پہ شرمناک شکست ہوئی، لیکن اس سب اتار چڑھاؤ کے باوجود کسی دانشور یا مبلغ قوم کے ذہن میں یہ خیال نہ اٹھا کہ اس نازک مسئلے کو چھیڑا جائے۔
خاص کر جو پارٹی محبت میں جیالے پن کی حد تک پہنچے تھے، ان کے سانسوں میں آ ج بھی بھٹو کے نام کی مہک موجود ہے، دل ودماغ اس سحر سے آزاد نہیں ہوئے یہ تبدیلی آئی ہے کہ پارٹی کی موجودہ قیادت کو وہ بھٹو لیگیسی یا بھٹو کے سیاسی ورثے کا وارث نہیں سمجھتے اندر ہی اندر وہ کہیں مان چکے ہیں کہ بی بی کے ساتھ لیاقت باغ میں پارٹی کی روح بھی رخصت ہوگئی جنرل ضیاء کے ساتھ ان کی نفرت کی حد تک پہنچی بیزاری مگرآج بھی تازہ ہے۔
اور یہ کہ ہمارے لیے انسان اور انسانیت ان سے بھی بڑھ کر اہم ہیں جو لوگ جوش میں آ کر مغرب کے حسب توفیق لتے لے رہے ہیں یا اس موقع کو حق و باطل کے تعین کا لمحہ سمجھ رہے ہیں، وہ یقین رکھیں، مغربی حکومتوں کی دلی خواہش ہے کہ ہمارا رد عمل یہی ہو تاکہ وہ ہمارے چہرے دکھا کر اپنی قوم سے مزید جنگوں کے لیے اور زیادہ رقم اینٹھ سکیں اس وقت بردباری اور وسعت قلبی کے مظاہرہ سے ہم کم از کم چار مثبت نتائج حاصل کرسکتے ہیں۔
گے یا کچھ اور… ترجمہ : ’’اور پہلے جو نسلیں گزر چکی ہیں، ان کی پھر کیا حالت تھی" طہ 51 سید ابوالاعلی مودودی نے اس کے حاشیہ میں لکھا ہے، ہو سکتا ہے کہ یہ بیان فرعون نے بر بنائے جہالت دیا ہو یا بربنائے شرارت، مقصد یہ تھا کہ اس کے ذریعے اپنے درباریوں اور ان کے توسط سے پورے اہل مصر میں حضرت موسیؑ کے خلاف تعصب بھڑکا دے سیدنا موسیؑ نے اس کا نہایت حکیمانہ جواب دیا، ترجمہ :’’ اس کا علم میرے رب کے پاس ایک نوشتے میں محفوظ ہے۔
اس بار تو مزید ستم یہ ہوا کہ وہ لوگ جو مذہب بیزار اور خدا کے وجود ہی سے منکر ہیں، ان کا بس نہیں چلتا کہ اہل مذہب کے دماغوں کو کسی طرح لادینیت اور الحادکی طرف موڑ دیں ان لوگوں نے سائنسی میدان میںہماری کمتری اور پسماندگی کی تمام تر ذمہ داری مذہب پر ڈال دی، چونکہ مذہب کی پابندیوں کی وجہ سے سائنسی طرز فکر پیدا نہیں ہو رہی، لوگوں کو سوال اٹھانے کی اجازت نہیں، اس لئے ہم پیچھے رہ گئے ہیں، وغیرہ وغیرہ یہ بیانیہ اصل حقائق کے منافی ہے۔
عمران خان اس موقع سے بھرپور فائدہ اٹھانا چاہ رہے ہیں‘ اور دوسری طرف پیپلز پارٹی کو یہ احساس ہے کہ اگر خود کو اپوزیشن کے طور پر منوانا ہے‘ تو پھر اسے بھی میدان میں آنا پڑے گا، مگر زرداری صاحب کی مفاہمت کی پالیسی اور شریف برادران کے ساتھ ان کی غیر علانیہ انڈرسٹینڈنگ پیپلز پارٹی کو زیادہ آگے جانے بھی نہیں دیتی اگلے چند دنوں میں پیپلز پارٹی کو یہ طے کرنا ہو گا کہ اسے ملک میں سیاست کرنا ہے‘ یا پھر پنجاب کی طرح سندھ سے بھی ہاتھ دھونے ہیں۔
کسی اور کو کبھی جرات نہیں ہوئی کہ وہ اپنا جرم ان کے سر تھوپ سکے دائیں بازو کے بعض لکھنے والے ہمیشہ یہ تاثر دیتے رہے کہ پاکستان میں دہشت گردی کے بیشتر واقعات ٹی ٹی پی کے بجائے بلیک واٹر، امریکی، بھارتی ایجنٹوں یا اسی نوع کے گروپ کرتے رہے اور الزام ٹی ٹی پی کے سر تھوپا گیا پچھلے تین ماہ کے دوران حکومت اور ٹی ٹی پی کے مابین مذاکرات سے یہ ثابت ہوگیا کہ ایسی کوئی بات نہیں بلیک واٹریا امریکی، بھارتی ایجنٹ، را کے سپانسرڈ گروپ یہاں یقینا ہوں۔
احتساب کے لئے کسی مضبوط ادارے کو قائم نہیں کیا گیا میاں نواز شریف نے اپنے دوسرے دور حکومت میں احتساب کا عمل شروع کیا، مگراس کا نگران سیف الرحمن صاحب کو بنایا گیا، جنہوں نے احتساب کا نام ہی بدنام کر دیا یہ صرف سیاسی انتقام ہی سمجھا گیا جنرل مشرف نے جب نیب کی شکل میں ایک باقاعدہ ادارہ بنایا تو بہت سے لوگوں کو اس سے امیدیں وابستہ ہوگئیں شروع میں نیب نے کچھ اچھا کام کیا، بعض ایسے طاقتور لوگ اس کی گرفت میں آئے، جو ہمیشہ چھوٹ جایا کرتے تھے۔
انہوں نے شکوہ کیا کہ جماعت اسلامی کے الیکشن میں سید منور حسن کی جگہ سراج الحق کے کامیاب ہونے کے مثبت پہلوئوں پر میڈیامیں کم بات ہوئی، زیادہ تر نے اس میں بھی منفی پہلو ہی نکال لئے بات چیت ہوتی رہی، اسی دوران ہمارے ایک بزرگ جو بہاولپور کے ایک کالج میں پولیٹیکل سائنس کے پروفیسر ہیں، اٹھ کر میرے ساتھ آ بیٹھے انہوں نے ایک ایسی بات کی کہ میں ان کا منہ دیکھتا رہ گیا کہنے لگے، آپ میڈیا سے تعلق رکھتے ہیں، یہ بتائیے میڈیا کا کنٹری بیوشن کیا ہے؟
ناکام فوجی بغاوت کے بعدجس غیر معمولی عجلت اور تیزی سے ترک صدر نے گولن تحریک کو کچلنے کے اقدامات کئے، ان سے ہر کوئی حیران رہ گیا بغاوت کی ناکامی نے ترک عوام کو ہیرو بنا دیاتھا طیب اردوان ایک مسیحا نظر آئے، ان کے قد میں اضافہ ہوا، مگر ان کے جارحانہ اور واضح طور پر انتقامی پالیسیوں نے اس پورے منظرنامے کو دھندلا کر رکھ دیا دو دن پہلے ترکی میں پچھلے ڈیڑھ ماہ سے مقیم ایک پاکستانی صحافی سے واٹس اپ پر میں نے پوچھا کہ ترک اپوزیشن کیوں خاموش ہے۔
مسئلہ قیادت کا ہے، جو انہیں میسر نہیں سب سے بڑا ایشو ترجمانی کا ہے، ان کا مقدمہ لڑنے والا، دلیل سے موقف پیش کرنے اور نئی نسل کے سوالات کا جواب پیش کرنے والا کوئی نہیں رائٹ کا پرانا بیانیہ گھسا پٹا ہے، نیا بیانیہ اس لئے سامنے نہیں آ سکا کہ نئی رائٹسٹ انٹیلی جنشیا ہی تیار نہیں ہوسکی پرانے لوگوں نے ساٹھ اور ستر کے عشرے میں بھرپور نظریاتی جنگ لڑی اپنے حصے کا کام انہوں نے کر دکھایا اور کیا خوب کیا نام لینے کی ضرورت نہیں، سب انہیں جانتے ہیں۔
پندرہ دسمبر کی شام سے سے سولہ دسمبر کی دوپہر تک سوشل میڈیا، خاص طور پر فیس بک پر ایک طوفان کھڑا رہا چند گھنٹوں کے دوران بہت سی پوسٹیں وجود میں آ گئیں، جنہیں کمال سرعت کے ساتھ پھیلایا گیا سانحہ پشاور میں بعض شہدا کے ورثا کی جانب سے احتجاج کیا گیا، اس کی ویڈیو نہایت منظم انداز سے پھیلائی گئی ایسے ایسے سوالات اٹھائے گئے، جن کے جوابات معلوم تھے یا پھر اندازہ تھا کہ ان سوالات میں جو فتنہ پوشیدہ ہے، جواب دینے اور بحث کرنے سے وہ فتنہ پھیلے گا۔
یہی مخالف حلقے کوٹ بھلوال جیل میں مسعود اظہر کے اسیری کے برسوں کو بھی شک کی نظر سے دیکھتے ہیں اور یہ سنگین الزام لگاتے ہیں کہ انہیں جیل میں تمام تر سہولتیں حاصل تھیں، مثلا فون اور کتابوں سے لے کر باہر کے کھانے تک یہ سوال بھی اٹھایا جاتا ہے کہ جیل سے فرار کی کوشش کی پاداش میں کمانڈر سجاد افغانی سمیت درجن سے زیادہ جنگجو ڈنڈوں سے پیٹ کر مار ڈالے گئے تھے، نصراللہ منصور لنگڑیال بھی شدید زخمی ہوئے، مگر اس رات مسعود اظہرکوکچھ نہیں کہا گیا، آخر کیوں؟
کسی کے خیال میںمروجہ جمہوریت کفر اور اسلام سے متصادم ہے، دوسرا حلقہ اس جمہوری سسٹم کو مقدس گائے کی سی حیثیت دے ڈالتا ہے، جس کی جانی مانی خامیاں دور کرنے کے لئے اصلاحات لانے کی بھی ضرورت نہیں بعض لوگوں کے خیال میں 1980ء کے عشرے میں افغان تحریک مزاحمت کی مدد کرنا جہاد تھا اور وہ ہماری تاریخ کا تابناک دور ہے، جس پر تنقیدی نظر ڈالنا بھی درست نہیں یہ حلقہ اس ضمن میں کی گئی غلطیوں کا تجزیہ کرنے کو بھی تیار نہیں، یہ سوال اٹھانے والے ''جہاد دشمن" ہیں۔
جیسے بدین، سانگھڑ، کسی حد تک تھرپارکر وغیرہ بہرحال پہلے مرحلے کی کامیابی کے بعد جیالوں نے ایک نیا بیانیہ ایجاد کیا: ''دراصل پیپلزپارٹی سستا رہی تھی، اسے ایزی نہ لیا جائے، پنجاب میں بھی وہ کم بیک کرے گی" دوسرے مرحلے میں پیپلز پارٹی پنجاب میں ایک بار پھر صاف ہوگئی، سندھ میں اسے اکثریت ملی، مگر اس کے سب سے بڑے سیاسی مخالف ڈاکٹر ذوالفقار مرزا نے بدین میں جس طرح انہیں شکست دی، اس نے ہر ایک کو حیران کر دیا سوشل میڈیا پرکئی لوگ یہ پھبتی کستے رہے کہ لگتا ہے۔
ہمارے علما مغرب کو نہیں سمجھتے، مگر ہمارے اعلی تعلیم یافتہ طبقات بھی اس جرم میں برابر کے شریک ہیں، خاص کر وہ صاحبان جنہیں مغرب میں اعلی تعلیم حاصل کرنے کا موقع ملا، وہ بھی مغرب کے حوالے سے اتنے ہی جاہل ہیں، جتنا گائوں کا کوئی مولوی فہم مغرب یعنی وہ فہم جو مغربی تہذیب کے اثرات، اس تہذیب کے مزاج اور اس کے چھپے ہوئے مقاصد کو سمجھ سکے، وہ شعور ہمارے تعلیم یافتہ طبقات میں بالکل نہیں اپنی تہذیب کی عائد کردہ ذمہ داریوں کا احساس ان میں نہیں ہے۔
اسلامی تحریکوں کے ایک ادنی طالب علم کے طور پر اس اخبارنویس کو یہ لگتا ہے کہ ہمارے رائیٹ ونگ خاص کر جماعت اسلامی سے وابستہ اہل فکر نے جنرل ضیاء الحق کو آئوٹ آف دی وے جا کر سپورٹ کیا اوراسلامائزیشن کی جس سطحی شکل کو ڈکٹیٹر پروموٹ کر رہا تھا، اس کے نقائص اور خامیاں واضح نہیں کئے دلچسپ بات یہ ہے کہ رائیٹسوں کا ایک بڑا حصہ اس وقت بھی جمعیت علما اسلام (دیوبندی مکتب فکر)اور جمعیت علما پاکستان(بریلوی مکتب فکر)کی شکل میں جنرل ضیاء کے خلاف سیاسی جدوجہد کا حصہ تھا۔
ایک تو بیرون ملک سے آکر لڑنے والوں، خاص کر عربوں، چیچن، ازبک وغیرہ کو واپس نہیں بھیجا گیا دوسرا جو لوگ جہاد افغانستان میں مصروف رہے یا روسی افواج کی واپسی کے بعد کے برسوں میں افغانستان جاتے رہے، ان پر بھی نظر نہیں رکھی گئی جنہوں نے جوش جہاد میں اپنی ملازمتیں، تعلیم وغیرہ چھوڑ دیں، انہیں دوبارہ سے معاشرے کا حصہ بنانے کے لئے کچھ نہیں کیا گیا ان سب سے زیادہ اہم فیکٹر جہاد افغانستان سے ٹرینڈ ہونے والی جہادی تنظیموں کو مقبوضہ کشمیر کے وار تھیٹر میں جھونک دینا تھا۔
سیاسی جلسوں سے لے کر ٹی وی سکرینوں تک، حسب توفیق لوگ ان مناصب کی عزت افزائی کرتے رہے مجھے یاد نہیں کہ کبھی اس پر قانون حرکت میں آیا ہو کم از کم 2008ء کے بعد سے تو کسی کو خیال ہی نہیں رہا کہ منتخب وزیر اعظم یا صدر کو برا بھلا کہنا قانون کا کوئی مسئلہ ہے جس کا جب جی چاہے پگڑی اچھال دے اب یہ خبر پڑھی اور سنی تو آنکھوں اور کانوں کو اجنبی لگی آنکھیں ملتے ہوئے، اسے دوبارہ پڑا جب یہ دیکھا کہ کون کہہ رہا ہے۔
ایک جماعت سے دوسری جماعت میں اس کی آ مدو رفت جاری رہتی ہے اور اسے کوئی سابقہ وابستگی کا طعنہ بھی نہیں دیتا دوسرا طبقہ وہ ہے جو یہ خیال کرتا ہے کہ اس نظام کے تحت وہ کبھی اقتدار کا حصہ نہیں بن سکتا اس کا دل چاہتا ہے لیکن اس کے پاس اتنے وسائل نہیں کہ وہ پارلیمان تک پہنچ سکے اس طبقے کا عام آ دمی سماجی کمزوری کے باعث ان ارکان پارلیمنٹ تک رسائی نہیں رکھتا، یوں تھانے میں رسوا ہو تا ہے اور پٹواری بھی اسے زچ کرتا ہے۔
اس دوران میں انہوں نے جو لب و لہجہ اختیار کیا، جیسے ساز باز کی، جس طرح وعدہ خلافی کی، بغیر تحقیق الزام تراشی کی، اس نے ان کے اخلاقی وجود کو پوری طرح پامال کر دیا انہوں نے زبان حال سے یہ بتا دیا کہ وہ اقتدار کے کھیل میں ایسے ہی ایک کھلاڑی ہیں" جیسے کوئی دوسرا ہو سکتا ہے اور اس عمل میں کسی اخلاقیات کے قائل نہیں 4: انہوں نے ایسے سیاسی کلچر کو فروغ دیا" جس میں اختلاف کرنے والے کی عزت اور وقار، ہر چیز مباح ہو جاتی ہے۔
آپ اس احساس میں جیتے ہیں کہ لوگ آپ سے محبت کرنے کے پابند ہیں، آپ کسی سے محبت کے پابند نہیں یہی عمران خان کے ساتھ بھی ہوا وہ کسی کے ساتھ تا دیر رشتہ استوار نہ کر سکے جب اقتدار کی سیاست ان کی پہلی ترجیح بنی تو اس کے بعد بھی، کچھ نظائر بتاتے ہیں کہ وہ داخلی کشمکش سے پوری طرح غافل نہیں رہے یہی کشمکش انہیں پروفیسر رفیق اختر صاحب کے پاس لے گئی اور پھر پاک پتن پاک پتن میں نفسیات اور سیاست کے مطالبات یکجا دکھائی دیتے ہیں۔
ان کا جواب تھا: ہم ایک سیاسی جماعت ہیں، اصلاح اخلاق کی کوئی تنظیم نہیں اس برہان قاطع کے بعد، مجھے تو کلام کا یارا نہیں رہا ایک محترم اور سینئر کالم نگار نے ایک مرتبہ مجھ سے کہا؛ "یہ تم کیا ہومیوپیتھک قسم کے کالم لکھتے ہو وہ کیا کالم ہوا جس میں کاٹ نہ ہو جس پر تنقید ہو، اسے پتہ تو چلے" مجھے افسوس ہے کہ میں اس نصیحت پر عمل نہیں کر سکا اسلوب میں کاٹ کا ہونا کوئی اخلاقی عیب نہیں بلکہ یہ زور بیان کا اظہار ہو سکتا ہے۔
دوسرا یہ کہ اگر جمہوریت نہ ہوتی تو امریکی معاشرے میں اٹھنے والا غبار کسی خانہ جنگی پر منتج ہوتا امریکہ کسی بڑے فساد سے گزرے بغیر ایک تبدیلی سے گزر گیا مجھے حیرت ہے جو بات جمہوریت کے حق میں جاتی ہے، لوگ اس کو جمہوریت کا عیب بنا کر پیش کر رہے ہیں اگر امریکی عوام نے غلط فیصلہ کیا تو چار سال بعد ان کے پاس موقع ہوگا کہ وہ اس کی تلافی کر دیں غلط فیصلہ کسی نظام میںبھی ہو سکتا ہے لیکن تلافی کا راستہ صرف جمہوریت میں ہوتا ہے۔
این آر او نہ دینے کے متواتر بیانات بھی سیاسی نعرے بازی سے زیادہ کچھ اہمیت نہیں رکھتے اب نواز شریف صاحب کے زاویے سے دیکھیے وہ اپنے "جرم" کی زیادہ سے زیادہ سزا بھگت چکے ان کے ساتھ تو مخالفین وہ کچھ کر گزرے جو فیض صاحب کے الفاظ میں، اس راہ کے مسافروں کے ساتھ ہمیشہ سے ہوتا آیا ہے: "تنہا پس زنداں کبھی رسوا سر بازار" اس سے زیادہ ان کے ساتھ کچھ نہیں ہو سکتا اب ایک زندگی باقی ہے اور وہ کسی انسان کے نہیں، اللہ کے ہاتھ میں ہے۔
یہ معلوم ہے کہ عباسیوں کے دور میںہارون الرشیدنے اس بات کی اہمیت کو سمجھا کہ ریاست کی سطح پر، بطور خاص مالی امور کے لیے ایک قانون ہو اور پھر ان کی فرمائش پر امام ابو یوسف نے کتاب الخراج لکھی جسے رائج کر دیا گیا ہمارا مسئلہ یہ ہے کہ ہم فتوی اور قضا میں فرق نہیں کرتے یہاں علما کسی فرد کے واجب القتل ہونے کا فتوی صادر کردیتے ہیں اور لوگ اس کے نفاذکے لیے نکل پڑتے ہیں یا کسی گروہ کو اپنے طور پر غیر مسلم قرار دے دیتے ہیں۔
اکثر یہ واقعات مفاد پرست طبقات کے مابین ایک اتحاد کا شاخسانہ ہوتے ہیں" جس کے شواہد سامنے ہوتے ہیں" لیکن انہیں روکنے کی کوشش نہیں کی جاتی 6: مذہب کے عمومی اور مقبول عام تصورات بھی اس کا محرک بنتے ہیں جن لوگوں نے کبھی قرآن کو کھول کر نہیں دیکھا ہوتا، وہ بھی یہ خیال کرتے ہیں کہ تعلق بالقرآن کے لیے یہی بہت ہے کہ حرمت قرآن کے نام پر انسانی جان لے لی جائے بدقسمتی سے سماجی سطح پر دین کے جس تصور کی آبیاری کی جاتی ہے، وہ یہی ہے۔
اسلام کیا ہے، ضروریات دین سے کیا مراد ہے، تفسیر کے اصول کیا ہیں، حدیث وسنت میں کیا فرق ہے، روایت اور درایت سے کیا مراد ہے، استنباط احکام کے اصول کیا ہیں، شوافع اور احناف میں اختلاف کی نوعیت کیا ہے، جو آ دمی ان امور کا علم رکھتا ہے، وہی یہ حق رکھتا ہے کہ مذہب پر گفتگو کرے جو ان علوم سے واقف نہیں، اس کا پورا امکان ہے کہ وہ دین کے باب میں گفتگو کرتے وقت ٹھوکر کھا جائے مذہب کا سماجی مطالعہ، مذہب سے بالکل مختلف ایک مضمون ہے۔
دوسری بات یہ کہ اس ثالثی کے اقدام کو دونوں ممالک نے ایک خیر خواہ کے جذبات سمجھا سعودی عرب میں وفد کی جو پزیرائی ہوئی، وہ اگرچہ سالوں پر محیط دوستی کا ایک مظہر تھا، لیکن بطور خاص یہ کہا جا سکتا ہے کہ وزیر اعظم کے اس اقدام کو خوش آمدید کہا گیا ایران میں جن لوگوں سے ملاقات ہوئی، ان کا متفقہ خیال یہ تھا کہ یمن کے بحران میں پاکستان نے جو موقف اختیار کیا، اس کے بعد ایران میں پاکستان کے بارے میں موجود منفی رائے تیزی سے بدلی ہے۔
عمران خان کے چاہنے والوں کو اندازہ ہی نہیں کہ وہ کب کے اس شرف انسانیت سے دست برادار ہو چکے دھرنے کی سیاست کے پرت جب کھلتے گئے تو عمران خان اور ان کے چاہنے والوں کے لیے ایک موقع تھا کہ وہ اپنے طرز عمل پر نظر ثانی کریں عدالتی کمیشن کا نتیجہ فکر سامنے آنے کے بعد ایک اور موقع آیا جب وہ چاہتے تو وقت کے بدلتے تیورکو پہچان لیتے اپنا وعدہ نبھاتے اور اپنے چاہنے والوں کو بھی یہی تلقین کرتے ہیجان سے تدبرکی طرف ایک کھڑکی کھل گئی تھی۔
ایک نے جمہور کی مرکزیت کو اسلام کے نام پر چیلنج کیا اور دوسرے نے کرپشن کے نام پر دونوں میں ایک قدر مشترک یہ تھی کہ انہوں نے جمہور کے نمائندوں کو قومی سلامتی کے لیے خطرہ قرار دیا ایک نے بھٹو خاندان کوسکیورٹی رسک بنایا اور دوسرے نے شریف خاندان کو قوم کا اجتماعی شعور اس بات کو کبھی قبول نہیں کر سکا کہ جس نے پاکستان کو ایٹمی قوت بنانے کے عمل کا آغاز کیا اور جس نے دنیا کے سامنے اس کا اعلان کیا، وہ سکیورٹی رسک کیسے ہو سکتے ہیں؟
ایک جماعت نے جب اس کا آ غازکیا تو دوسروں نے سیاسی بقا اسی میں تلاش کی کہ وہ بھی مافیا تشکیل دیں انہوں نے بھی جوابا پرتشدد گروہ بنائے ان جماعتوں کی حکومت قائم ہوئی تو انہوں نے حکومتی اداروں کو بھی اس کے لیے استعمال کیا سوال کیا جائے تو ان کا کہنا ہوتا ہے کہ وہ تو سیاسی جماعت ہیں اور ایک سیاسی جماعت کاتشدد سے کیا تعلق میں اگر اپنی بات کی تفہیم کرسکا تواس سے واضح ہے کہ مدارس، مذہبی و سیاسی جماعتوں اور تشدد کا باہمی تعلق کیا ہے۔
یوں امام ابو یوسف قاضی القضاۃ بنے اور فقہ حنفی ریاست کا قانون بن گئی جب مصر میں فاطمیوں کی حکومت آئی تووہاں کا قانون تبدیل ہو گیا یہ سلسلہ یوں ہی چلتا رہا آج کا عالم اسلام دیکھیے سعودی عرب میں ایک فقہی رائے ہے" ایران میں دوسری" ترکی میں تیسری ایسا نہیںہوا کہ کوئی دوسری رائے باقی نہیں رہی صرف یہ ہوا کہ ایک رائے ریاست کا قانون بن گئی سیاسی و قومی معاملات میں بھی اختلاف اسی طرح پیدا ہو تا ہے جس طرح فہم دین کے باب میں ہو تا ہے۔
یہ "سٹریٹیجک ڈیپتھ" کی وہ پالیسی ہے جس نے انڈے بچے دیے اور اس سماج کو برباد کردیا اس حکمت عملی کے تحت تین بنیادی کام ہوئے :1 افغانستان میں براہ راست لڑنے کا فیصلہ ہوا اور اس کے لیے پاک فوج کوایک قومی فوج کے تشخص سے محروم کرکے اسلام کی نظریاتی فوج کا تشخص دیاگیا پاکستان ایک نظریہ ہے اور اس کے ساتھ جغرافیہ بھی قومی فوج ہونے کا مطلب یہ ہے کہ ایک نظریاتی وابستگی کے ساتھ، فوج اس بات کا بھی ادراک رکھتی ہے کہ وہ ایک ملک کی فوج ہے۔
سیاست اور اخلاقیات کے تقاضوں کو بیک وقت نبھانا محال ہے، شاید ناممکن سیاست اقتدار کے لیے کی جاتی ہے اور میرے علم میں نہیں کہ تاریخ میں کسی ایسے پر یہ دروازے کھلے ہوں جو اخلاقی اقدار کو مقدم رکھتا ہو، الا یہ کہ اس کے لیے آسمان سے کوئی فیصلہ اترا ہو جیسے اللہ کے رسول یا پھر خلفائے راشدین اللہ نے ان سے اقتدار کا وعدہ کیا (سورہ نور) اور اس سے بڑھ کر وعدہ نبھانے والا کون ہو سکتا ہے تاہم تاریخ میں ایسے جلیل القدر لوگ بھی ہو گزرے ہیں۔
ان کھلاڑیوں نے ایک نئی ہیجان انگیز سیاست کو متعارف کرایا اس سے ان اقدار کا بھی جنازہ نکل گیا، جو علامتی سطح پر ہی سہی، باقی تھیں اور انہوں نے اس سماج کا بھرم قائم رکھا ہوا تھا جس معاشرے پر یہ سب عذاب اترے ہوں، وہ نفسیاتی طور پر متوازن نہیں رہ سکتا لوگوں کو معاشی اور سیاسی بحران تو دکھائی دیتے ہیں لیکن ان کی نظر اس تہذیبی اور سماجی بحرانوں کی طرف نہیں گئی جنہوں نے اس معاشرہ کو نفسیاتی مریض بنا دیا ہے جو بزعم خویش راہ دکھانے والے ہیں۔
وہ اسی نظام کے تسلسل کے لیے سرگرم تھا جو بر طانیہ نے ہندوستان میں متعارف کرایا پاکستان بننے کے بعد ملک کی باگ ڈور اسی طبقے کے ہاتھ میں آئی جب اشتراکیت پسندوں نے اپنی سوچ کے فروغ کے لیے ایک مہم کا آغاز کیا اور صحافت وادب کے ساتھ تعلیمی اداروں کو اپنی سرگرمیوں کا مرکز بنایا تو ان کی مزاحمت اسلام پسندوں نے کی یوں پاکستان میں مذہبی لوگ دائیں بازو کے نمائندہ قرار پائے اس دور میں یہ کہا جا تا تھا کہ دائیں بازو کو امریکہ سے امداد ملتی ہے۔
مولانا مناظر احسن گیلانی نے نظریہ وحدت نظام تعلیم" کے نام سے جو تصور تعلیم پیش کیا ہے، اس میں یہ تجویز کیا گیا ہے کہ مسلمانوں کے لیے عمومی تعلیم کا ایک ہی نظام ہو جس میں جدید تعلیم کے ساتھ اسلامیات کی اتنی تعلیم شامل کر دی جائے کہ بی اے کی سطح تک پہنچنے والا ہر طالب علم، بنیادی دینی تعلیمات سے واقف ہو جائے مولانا کے الفاظ میں ایسی صورت میں پھر دینیات کے مدارس کے نام سے الگ عام مدارس قائم کرنے کی ضرورت مسلمانوں کو باقی نہ رہے گی۔
پرفیسر ریاض احمد کا محبت آمیز اصرار، اس سفر گریز آ دمی کو بالآخر کوٹ مومن لے ہی گیا شہر کے صاحبان ذوق، گورنمنٹ ڈگری کالج اور سپیریئر کالج کے طلبہ و طالبات اپنے اساتذہ کے ساتھ جمع ہوئے ہمارا نظام تعلیم اور عصری مسائل کے موضوع پر گفتگو اور سوال و جواب کی طویل نشست ہوئی جاندار سوالات نے ایک بار پھر اس خیال کو مستحکم کیا کہ قدرت نے صلاحیتوں کی تقسیم میں کسی امتیاز کو روا نہیں رکھا میرا مشاہدہ تو یہ ہے کہ ذہانت بڑے شہروں سے رخصت ہو رہی ہے۔
جب اس عمل کا آغاز ہوا تو کم و بیش ہر امریکی یونیورسٹی میں "مطالعہ مشرق وسطی" کا شعبہ قائم ہو گیا دنیا بھر کے عالی دماغوں کو پرکشش مراعات دے کر جمع کیا گیا مشرق وسطی کی سیاست، معاشرت، مذہبی رجحانات، ہر پہلو پر تحقیقی کتابوں اور مقالات کے ڈھیر لگ گئے اس تحقیق کی بنیاد پر وہ حکمت عملی وجود میں آئی" جس نے پورے خطے کو امریکی نوآبادی بنا دیا امریکی غلبہ کھیل تماشا نہیں یہ دو کلاشنکوفوں اور تین مجاہدوں کا کارنامہ نہیں ایک ہمہ جہت حکمت عملی کا نتیجہ ہے۔
یوں انہیں مسلمانوں کی صفوں سے نکال دیا گیا برصغیر میں ایک ہنگامہ کھڑا ہو گیا آنے والے دنوں میں یہ رویہ زندہ رہا مگر اہداف بدلتے رہے سرسید، اقبال، شبلی... ہماری تاریخ کا کون سا نامور ہے جس نے دینی موضوعات پر کلام کیا ہو اور اس رویہ کا شکار نہ ہوا ہو پاکستان بننے کے بعد مولانا سید ابوالاعلی مودودی اس طرزعمل کا بطور خاص نشانہ بنے مذہبی مخالفین نے توہین صحابہ اور تجدد کا ملزم ٹھہرایا سیاسی مخالفین نے امریکہ کا ایجنٹ کہا "فتنۂ مودودیت" جیسے عنوانات کے ساتھ کتابیں لکھی گئیں۔
اس بار سیاسی بنیادوں پر بلدیاتی انتخابات کرانے کا تجربہ کیا گیا. سیاسی جماعتوں کو پہلی بار موقعہ ملا کہ یونین کونسل کی سطح پر اپنی قوت اور جماعتی نظم وضبط کو تسلیم کرا سکیں، کہیں کہیں ایسا ہوا بھی، لیکن معلو م ہوتا ہے کہ سیاسی جماعتوں کو ابھی اپنی قوت کا خود اندازہ نہیں. ڈرتے جھجکتے انہوں نے کہیں کہیں اپنی اتھارٹی کو منوانے کی کوشش کی، کہیں پر کامیاب ہوئے، بعض جگہوں پر البتہ مقامی امیدوار فتح یاب ہوئے انہوں نے آزاد لڑتے ہوئے جماعتی امیدوار کو شکست سے دوچار کر دیا۔
