اس وقت کے مفتی اعظم مصر شیخ علی جمعہ نے اس مکالمہ میں دلچسپی لی اور قیدیوں کے لئے سہولت کار کے فرائض انجام دئیے کئی ماہ تک یہ مکالمہ چلتا رہا اخوان المسلمون تو خیر ایک جمہوری جماعت ہے جس نے مسلح جدوجہد سے انتہائی مشکل وقت میں بھی گریز کیا، مگر وہ شدت پسند جنگجو جو پہلے مسلح جدوجہد سے کم کسی بات پر راضی نہیں ہوتے تھے، ان میں بنیادی نوعیت کی تبدیلی آئی اور ایک بڑے حلقے نے آئندہ کے لئے پرامن جدوجہد کرنے کا اعلان کیا حزب التحریر کے کئی ممتاز لوگوںنے اپنی جماعت چھوڑ دی، القاعدہ کا ایک حصہ الگ ہوگیا یہ تبدیلی اس قدر بڑی اور نمایاں تھی کہ ایمن الزویری کو خود اس کے خلاف ایک کتاب لکھنی پڑی شیخ الازہر علی جمعہ کا کہنا تھا کہ مکالمہ کے ذریعے ہی ہم تبدیلی لاسکتے ہیں اور یہ ممکن نہیں کہ ایک انتہا پسند اچانک ماڈریٹ ہوجائے اس میں تبدیلی مرحلہ وار آئے گی۔
اس کو بالجبر ہی ساتھ لے کر چلا جا سکتا تھا اگر جمہوری اصولوں کو اختیار کیا جاتا تو نئی تبدیلیوں کی قبولیت کا عمل عشروں پر محیط ہوتا اس کے ساتھ، اتاترک نے اسلام کو اس کے آفاقی اور روحانی اقدار کی روشنی میں سمجھنے کے بجائے، ایک عرب تجربے کے طور پر دیکھا یوں انہوں نے اسے ترکی نیشنلزم سے ہم آہنگ کرنے کی کوشش کی کمال ازم کے نام سے سیکولرازم کے ایک مقامی تصور نے جنم لیا" جس میں مذہبی آزادی کے بجائے مذہبی جبر کو بطور قدر قبول کیا گیا سعید نورسی جیسے لوگوں نے ریاست سے متصادم ہونے کے بجائے، اسلام کو اس کی روحانی اقدار کے ساتھ زندہ رکھا نیشلزم کے جذبے اور اتا ترک کی قیادت نے سلطنت عثمانیہ کی راکھ میں پوشیدہ چنگاری کو شعلہ بنا دیا اسی شعلے کی حرارت سے وہ توانائی پیدا ہوئی جس نے ایک جدید ریاست کی تشکیل کی مادی اعتبار سے یہ ایک کامیاب تجربہ تھا۔
ان کے مخالفین بھی دھن کے پکے نکلے بھٹو صاحب کی زندگی کے آخری ایام جیل میں کڑی صعوبتیں جھیلتے گزرے، لاہور ہائیکورٹ میں جسٹس مولوی مشتاق نے ان کی تذلیل کرنے میں کوئی کسر نہیں چھوڑی، بھٹو کو سولی چڑھنا پڑا، اس کے باوجود ان کے حوالے سے موجود تعصبات کم نہ ہوئے ہمارے ہاں بعض شخصیات ایسی بھی ہیں جن کے حوالے سے منفی رائے زیادہ توانا بنی مختلف وجوہ کی بنا پر ان کے خلاف تعصبات، ناپسندیدگی اور بیزاری کی ایسی لہر چلی کہ اکثریت نے اس کی پیروی کی دلچسپ بات یہ ہے کہ ان کے مخالفین انہیں کسی قسم کی کوئی رعایت دینے کو تیار نہیں، چاہے وہ کوئی اچھا کام ہی کیوں نہ کر لیں غلطیوں اور کوتاہیوں کے اتنے بڑے بیگیج کے ساتھ سیاست کرنا بہت دشوار ہو جاتا ہے، لیکن ان لوگوں کی ''ہمت" یا سخت جانی کی داد دینی چاہیے کہ وہ کمر توڑ بوجھ سر پر اٹھائے چلے جا رہے ہیں۔
ایک گڈ گورننس کی کمی اور دوسرا میڈیا میں غیر موثر نمائندگی گڈ گورننس کے راستے میں دو بڑی رکاوٹیں ہیں: ارتکاز اختیار اورتساہل انہوں نے حکومتی مناصب اوراختیارات کو شخصی وفاداروں اورخاندان میں جمع کیا اور دوسری طرف بروقت فیصلے نہیں کئے نندی پور اور ایل این جی جیسے معاملات صرف تساہل کی وجہ سے مو جودہ حکومت کے گلے پڑے حکومت کی میڈیاپالیسی محض اتنی ہے کہ ٹی وی ٹاک شوز میں کوئی نمائندہ بھیج دیا میڈیا پالیسی یہ ہوتی ہے کہ اخبارات اور ٹی وی چینلزپر حکومت کا ایجنڈا موضوع بنتا دکھائی اور سنائی دے گڈ گورننس جب نہیں ہوتی تو پھرکرپشن کی باتیں زیادہ نمایاں ہوتی ہیں اور میڈیا میں حکومتی نمائندے صرف اپنا دفاع کرتے دکھائی دیتے ہیں اگر نواز شریف صاحب اپنی ان کمزوریوں کا تدارک کر سکیں تو وہ طیب اردوان کی طرح پاکستان میں استحکام کی علامت قرار پائیں گے اور لوگ بادل نخواستہ بھی ان کی اس حیثیت کو قبول کریں گے۔
تھی، نہ کر پائے مخدوم جاوید ہاشمی نے ایسا کیا بھی تو بڑے سطحی انداز میں اور نہایت تاخیر سے اگر جماعتوں میں سیاسی کلچر موجود ہو اور بامعنی مشاورت کا نظام کام کرے تو پھرمعاملات کبھی پوائنٹ آف نو ریٹرن تک نہیںپہنچتے واپسی کے راستے رکھے جاتے اور باعزت پسپائی کی آپشن کبھی ختم نہیں کی جاتی عمران خان آج جس مشکل میں گرفتار ہیں اور جو کیفیت نظر آ رہی ہے، وہ کبھی نہ ہوپاتی کاش ہمارے سیاسی کارکن اور ووٹرسیاسی بساط پرہمیشہ پیادے بنے رہنے کے بجائے اپنی اہمیت کا ادراک کر پائیں، اپنے اندر موجود بے پناہ قوت کا انہیں اندازہ ہوسکے کاش...! مہاجر قومیت اور محرومیوں کا ایشو کراچی میں الطاف حسین کی متنازع تقریر سے جو آگ بھڑکی، وہ ایک طرح سے تو سرد ہوگئی، ڈاکٹر فاروق ستار اوران کے ساتھ ایم کیو ایم پاکستان کے پلیٹ فار م سے مہاجر قوم پرست سیاست کو بچانے کی کوشش میںلگے ہیں، کس حد تک کامیاب ہوں۔
جب فورسز نے امریکی دبائو پر القاعدہ کے گرد گھیرا تنگ کیا تو بیت اللہ محسود کی قیادت میں تحریک طالبان پاکستان قائم ہوگئی انہوں نے فورسز پر حملے شروع کر دیئے اور یوں معاملات گنجلک ہوتے گئے ادھر جنرل پرویز مشرف کی آمرانہ حکومت، سابق کشمیری جہادی تنظیموں خاص کرالقاعدہ سے قربت رکھنے والی حرکۃ الجہاد الاسلامی کے خلاف کریک ڈائون نے جہادی تنظیموں کے سپلنٹر گروپوں کو ٹی ٹی پی سے جوڑ دیا الیاس کشمیری جیسے نامور جنگجو کمانڈر بھی بیت اللہ محسود کے ساتھ جا ملے، القاعدہ نے کمال مہارت کے ساتھ اپنی تکفیری فکر کو بھی پھیلایا لشکر جھنگوی اور ان کے مختلف گروپوں نے بھی ٹی ٹی پی کے ساتھ ہاتھ جوڑ لئے سوات میں ملا فضل اللہ نے اپنے انداز میںمحاذ کھولا، جب اس کے خلاف کارروائی ہوئی تو وہ بھی ٹی ٹی پی کے ساتھ جڑ گیا یوں ایک ڈھیلا ڈھالا پلیٹ فارم بن گیا، جہاں مختلف چھوٹے بڑے گروپ کام کر رہے تھے۔
دہشت گردوں، ان کے نظریاتی حامیوں، سہولت کاروں اور پاکستان کی دشمن قوتوں کو یہ تکلیف ہے کہ پوری مسلم دنیا میں پاکستان واحد ملک ہے جس نے آپریشن ضرب عضب کے ذریعے دہشت گردوں کا قلع قمع کر دیا سانحہ پشاور کے حوالے سے سوال تو تب پوچھے جاتے، جب اس دلگداز سانحے کے بعد بھی کچھ نہ کیا جاتا اور آج دہشت گرد پہلی جیسی پوزیشن میں ہوتے جب ایسا نہیں ہوا اور وہ سب کچھ ہو گیا، جس کی توقع بھی نہیں تھی، تب ایسا معجزہ کر دکھانے والے جوانوں پر تنقید کے تیر نہیں بلکہ تحسین کے پھول نچھاور کرنے چاہئیں اپنی جان کی بازی لگانے، دہشت گردوں کی برستی گولیوں، پھٹتے بموں کا سامنا کرنے والی فورسز، پولیس اور دیگر محکموں کا شکریہ ادا کرنا چاہیے، جنہیں نے ہمیں اور ملک کو محفوظ بنایا سوال پوچھنے میں کوئی حرج نہیں، کسی پر کوئی پابندی نہیں، مگر پہلے سے معلوم جوابوں والے سوال پوچھنا بھی زیادتی ہے۔
مولانا عبدالماجد دریابادی نے اپنی تفسیرماجدی میں لکھا کہ ایسا نہیں کہ عورت کی بغاوت ونافرمانی کے بارے میں محض بدگمانی یا دور کے احتمالات ہی کو کافی سمجھ لیا جائے، بلکہ جب اس کی'' بغاوت" تجربہ میں آ جائے مولانا امین احسن اصلاحی نے زور دے کر لکھا '' عورت کی ہر کوتاہی، غفلت یا بے پروائی یا اپنی شخصیت، رائے اور ذوق کے اظہار کی قدرتی خواہش کونشوز نہیں کہہ سکتے، بلکہ ایسا اقدام جس سے گھر کی مملکت میں بدامنی و اختلال پیدا ہونے کا اندیشہ ہو " آسان الفاظ میں مردوں کو یہ سمجھ لینا چاہیے کہ بیوی کی طرف سے بریانی وغیرہ اچھا نہ پکانا، سالن میں نمک مرچ تیز ہوجانا، عورت سے گھر کی صفائی ستھرائی میں کوئی غفلت یا اس کی جانب سے مرد کی کسی رائے سے اختلاف، بحث وتمحیص یا اپنی ذاتی پسند، ناپسند کے اظہاراور مرد کی کسی خواہش کو پورا کرنے میں کوتاہی قطعی طور پر نشوزنہیں سمجھی جائے گی۔
کہا جاتا ہے کہ اجلاس شروع ہوتے ہی ابھی ایجنڈے پر گفتگو ہونے سے پہلے سراج حقانی نے اعلان کیا کہ امارت کے لئے میرے نام پر غور نہ کیا جائے اس پر ملا عمر کے نوجوان صاحبزادے ملا یعقوب نے کھڑے ہو کر اعلان کیا کہ طالبان امیر کے لئے میرے نام پر بھی غور نہ کیا جائے طالبان رہبری شوری نے پھر مکمل اتفاق رائے کے ساتھ ملا منصور کے نائب امرا میں سے ایک ملا ہیبت اللہ اخوندزادہ کو امیر بنانے کا اعلان کیا اور امیر بننے سے معذرت کرنے والے دونوں کمانڈروں سراج حقانی اور ملا یعقوب کو نائب امیر مقرر کر دیا یاد رہے کہ سراج حقانی طالبان کے اہم ترین اور نہایت تجربہ کار کمانڈر ہیں، خوست سے ان کا تعلق ہے، مگر ان کا کئی افغان صوبوں میں اثرورسوخ ہے اور کابل پر حملوں کے حوالے سے ان کا گروپ (جسے امریکی حقانی نیٹ ورک کے نام سے پکارتے ہیں)بہت اہمیت کا حامل ہے۔
یہ ہماری قوم کا رواج ہے کہ قانون توڑنے والے کو سخت ترین سزا دی جائے آپ اپنی رسم پر عمل کریں، ہم اپنی رسم کو نبھائیں گے" عمائدین کا وفد یہ جواب سن کر دم بخود رہ گیا ستی کے خلاف قانون کو بعد میں پورے ہندوستان میں نافذ کر دیا گیا‘ حتی کہ راجپوتانہ کی ریاستوں میں بھی اس پر مکمل عمل درآمد کرایا گیا 1841ء میں کاٹھیاواڑ، 1841ء میں کولہا پور، 1842ء میں ناگپور اور میسور، 1843ء میں اندور اور 1846ء میں جے پور میں بھی یہ قانون نافذ کر دیا گیا آخرکار 1861ء میں ملکہ وکٹوریا کے حکم پر پورے ہندوستان میں ستی کے خلاف قانون جاری کر دیا گیا قانون کو بلا امتیاز نافذ کیا گیا انگریز کے دور کی انتظامیہ کا کمال ہے کہ ایسی پرانی اور قدیم مذہبی رسم کا مکمل طور پر خاتمہ ہو گیا کسی کو جرات نہ ہوئی کہ اس کی خلاف ورزی کرے انگریز دور میں بے شمار خامیاں تھیں۔
یہی وجہ ہے کہ وہاں بھارت تمام ریاستی قوت استعمال کر نے کے باوجود تحریک آزادی کو ختم نہیں کر سکا پاکستان نے سوویت یونین کے خلاف افغانستان میں بھی اسی ہتھیار کو آزمایا افغانوں کو جب سوویت یونین کے خلاف منظم کیا گیا تو وطن اور مذہب دونوں طرح کے جذبات کو بنیاد بنایاگیا حکمت عملی کے حوالے سے شاید اس کے حق میں کوئی دلیل تلاش کی جاسکے اگر بات یہیں تک محدود رہتی بد قسمتی سے ایسا نہیں ہوا جنرل ضیاالحق مرحوم سے غلطی یہ ہوئی کہ انہوں نے پاکستانی عوام کوبھی اس میں جھونک دیا انہوں نے مذہبی سیاسی جماعتوں کو یہ ذمہ داری سونپی کہ وہ اس کے لیے دینی استدلال فراہم کریں اور اس پر ایمان رکھنے والے مجاہد بھی ریاست نے غیر ریاستی عناصر کو دلیل تھمائی اور ہتھیار بھی سوویت یونین کے انخلا کے بعد افغانستان میں مجاہدین کے ہاتھوں جس خلفشار نے جنم لیا، اسے سنبھالنا کسی کے بس میں نہ تھا۔