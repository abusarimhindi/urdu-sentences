اقربا پروری کے باعث نااہل لوگ اہم عہدوں پر فائز ہو جاتے ہیں، اپنے عدم تحفظ کی وجہ سے وہ ٹیلنٹ کو اوپر نہیں آنے دیتے ہم اچھا ورک کلچر پیدا ہی نہیں کر سکے سائنسی ایجادات کے لئے زندگیاں وقف کرنا پڑتی ہیں، یہ نائن ٹو فائیو ملازمت سے نہیں ہو پاتی عربی کے مشہور شاعر زہیر بن ابی سلمی کے بارے میں مشہور تھا کہ وہ اپنا عربی قصیدہ لکھ چکنے کے چار ماہ بعد تک کسی کو نہیں سناتا تھا اور خود ہی اس کی تراش خراش کرتا رہتا، اگلے چار ماہ وہ قریبی دوستوں کے حلقے میں سناتا اور ان کی آرا کے مطابق اپنی شاعری پر سوچ بچار کرتا، پھر آخری چار ماہ اپنے قبیلے میں سناتا اور عوامی فیڈ بیک کی روشنی میں کام کرتا ایک سال بعد وہ قصیدے کو پبلک کرتا ایک عرب نقاد نے اسی وجہ سے کہا تھا: ''زہیر شاعری کو گھلاتا ہے اور شاعری اسے گھلاتی ہے" زہیر بن ابی سلمی کا کلام زندہ رہنے کی ایک وجہ اس کی یہی محنت تھی۔
دہلی کی عدالت نے گزشتہ روز سری سانتھ اور ان کے ساتھیوں کو میچ فکسنگ، سپاٹ فکسنگ سکینڈل سے بری کر دیا دہلی پولیس نے اس کیس کی طویل تفتیش کی تھی، بیالیس افراد کو چارج شیٹ کیا گیا، چھ ہزار صفحات پر مشتمل مواد عدالت میں پیش کیا گیا، ملزم کھلاڑیوں کی آڈیو ریکارڈنگ پیش کی گئی، جس میں وہ سٹہ بازوں سے گفتگوکے دوران گفٹ مانگتے اور ان کی پسند کی کارکردگی دکھانے کا وعدہ کر رہے ہیں تاہم عدالت نے ان تمام ثبوتوں کو درخور اعتنا نہیں سمجھااور ان کھلاڑیوں کو بری کر دیا دوسرے الفاظ میں انہیں عدالت کی جانب سے کلین چٹ مل گئی آنے والے دنوں میںیہ سوال بھی پیدا ہوگا کہ چونکہ سری سانتھ کی گرفتاری ہی سے آئی پی ایل سپاٹ فکسنگ، میچ فکسنگ کا تنازع شروع ہوا تھا، جب ان کے خلاف کوئی الزام ثابت نہیں ہوا تو پھر سپریم کورٹ کے کمیشن نے کیسے چنائی سپر کنگ، راجستھان رائلزکو آئی پی ایل سے باہر کر دیا اور ان کے مالکان پر پابندی لگا دی؟
زندگی کے کسی مرحلے پرانہوں نے ہمارا ہاتھ پکڑا اور کٹھنائیوں سے باہر نکلنے میں مدد کی، کوئی بریک تھرو فراہم کر دیا، معاشی مشکل آسان کی، زندگی کو خوبصورت بنانے میں مدد کی، اچھا مشورہ دیا سب سے بڑھ کر وہ اساتذہ جن سے ہم نے علم حاصل کیا، جن کی وجہ سے ہماری زندگیوں میں شعور کی روشنی آئی اور سوچنا سیکھا شکریہ ادا کرنے کے مختلف طریقے ہوسکتے ہیں جو لوگ صاحب وسائل بن چکے ہیں، وہ بڑی آسانی کے ساتھ اپنے محسنوں کی مدد کر سکتے ہیں، اس طریقہ سے کہ ان کی خودداری اور عزت نفس مجروح نہ ہو تحفے، تحائف کی شکل میں جوابی شکریہ ادا کرنے کاوہ سدا بہار طریقہ ہے، جو صدیوں سے جاری ہے، ہمیشہ رہے گا اگر مزید کچھ نہیں کر سکتے تو کم از کم دعائوں میں تو انہیں یاد رکھا جائے اپنے ساتھ بھلائی کرنے والے لوگوں کو یاد رکھنا، ان کے لئے کلمۂ خیر کہنا، خلوص دل سے دعا کہنا بھی ایک طرح سے ان کی مہربانی، نوازشات کاخوبصورت جواب ہے۔
منٹو کی انا مگر اتنے سے سیر نہیں ہوئی، انہوں نے کمال بے نیازی سے آنکھ اٹھا کرملک کے سب سے کامیاب فلم پروڈیوسر، ہدایتکار کو دیکھا اور بولے، میں کوئی مشورہ مفت نہیں دیتا پاشا نے پوچھا، کیا مشورہ فیس لیں گے، منٹو نے اسی انداز میں کہا، پانچ سو پاشا صاحب نے پانچ سو کا چیک لکھ کر منٹو صاحب کے حوالے کیا اور پھر جوابا انہوں نے اپنی رائے دی یہ سعادت حسن منٹو تھا، جو کسی مرعوب ہوتا نہ ہی دب کر بات کرتا دوسری طرف یہ بھی حقیقت ہے کہ شراب نوشی نے اسی منٹو کوا تنا کمزور کر دیا کہ وہ دوستوں سے ادھار مانگتے پھرتے اور کئی دوست انہیں دیکھ کر ادھر ادھر ہوجاتے منٹو کے عادی شراب نوش بن جانے میں پاکستانی سماج یا قوم کا کوئی قصور نہیں یہ منٹو کی انسانی کمزوری تھی، وہ جس پر قابو نہ پا سکے اور جلدی دنیا سے چلے گئے منٹو کے آخری سال تکلیف دہ گزرے، اس کی کچھ ذمہ داری ان پر بھی عائد ہوتی ہے۔
میں نے مواد جمع کیا اور لکھنا شروع کیا اس عرصے میں ڈاکٹر ظہور احمد اظہر کی خطابت نبوی پڑھنے کا اتفاق ہوا کتاب کا آغاز تو ہو گیا" لیکن میں آغاز ہی کر سکا گردش لیل و نہار نے اسے بھی ناتمام خواہشات کی فہرست میں شامل کر دیا برسوں بعد علامہ عنایت اللہ گجراتی نے لذت فریاد کے عنوان سے اس موضوع پر کتاب مرتب کی اور مجھے اس کا دیباچہ لکھنے کو کہا یہ میرے لیے سعادت کی بات تھی مگر میں اس کی بھی تکمیل نہ کر سکا انہوں نے اس موضوع پر لکھے میرے ایک کالم کو اس کتاب کا دیباچہ بنا دیا یہ طویل پس منظر، میں نے اس لیے بیان کیا کہ خطابت کو میں نے ایک سنجیدہ موضوع سمجھتے ہوئے، اس بارے میں سوچا بھی اور اپنے عہد کے نامور خطبا، مقررین اور واعظین کے خطبات، تقاریر اور مواعظ سنے بھی میں بتا سکتا ہوں کہ ایک اچھی تقریر کیا ہوتی ہے اور ایک اچھے خطیب کے لیے سامعین کی نفسیات سے آشنائی کتنی ضروری ہے۔
پچھلے دنوں اختر حمید خان مرحوم کی ایک تحریر پڑھی وہی اختر حمید خان جنہوں نے پہلے کومیلا، مشرقی پاکستان اور پھر کراچی میں اورنگی پائلٹ پراجیکٹ بنا کر اپنی مدد آپ کا شاندار ماڈل پیش کیا وہ لکھتے ہیں، ''جب میں کالج میں پڑھتا تھا، میرے یورپی تاریخ کے پروفیسر نے یہ حکایت سنائی، ''ایک بوڑھی عورت بحر اوقیانوس کے کنارے ایک جھونپڑی میں رہتی تھی، روزانہ طغیانی کے باعث سمندر کا پانی جھونپڑی میں گھس آتااور وہ جھاڑو سے اسے نکالنے کی بے سود کوشش کرتی ہمارے پروفیسر اس حکایت کو انیسویں صدی میں یورپ کے شاہوں کی جمہوری قوتوں کے خلاف سعی ناکام کو ظاہر کرنے کے لئے استعمال کرتے "اس حکایت کو کئی حوالوں سے استعمال کیا جا سکتا ہے، مگر مجھے محسوس ہوتا ہے کہ اسلامی مشرقی تہذیب کے تحفظ اور اپنی اخلاقی قدروں کو محفوظ رکھنے کے لئے سب نے مل کر کوشش نہ کی تو ہمارا حال جھاڑو سے سمندر کا پانی نکالنے والی اس بڑھیا کا سا ہوگا علیحدہ علیحدہ کوشش کرنے سے سب ناکام ہوں۔