اس جنگ نے ایر ان کو غیر معمولی نقصان پہنچایا ایرانی قوم نے بقا کی غیر معمولی جبلت کے ساتھ اس کا سامنا کیا اور ایران اپنے قدموں پر کھڑا ہو گیا تاہم اس کی معیشت اور سماج دونوں ابھی تک اس کے اثرات سے نکل نہیں سکے عربوں نے اس دوران میں یہ کوشش بھی کی کہ دنیا میں شیعہ بیداری کی اس تحریک کو مذہبی بنیادوں پر کمزور کیا جائے یوں پاکستان سمیت پورے عالم اسلام میں قدیم سنی شیعہ مباحث ایک بار پھر زندہ ہوگئے یہاں برصغیر میں مولانا ابوالحسن علی ندوی اورمولانا منظور نعمانی جیسی جید علمی شخصیات کی کتب سامنے آئیں فتاوی مرتب ہوئے اور انتقال انقلاب کا خواب شکوک و شبہات میں گھر گیا مرگ بر امریکہ کے نتیجے میں ایران معاشی بحران میں مبتلا ہوگیا انتقال انقلاب کے تصورکو مسلم دنیا میں شک کی نظر سے دیکھا جانے لگا جو اکثریتی اعتبار سے سنی تھی۔
اس معاملے میں ایک اور اینگل نظر آ رہا ہے، یہ کہ کسی نے دانستہ طور پر ایک غلط اور بے بنیاد خبر پلانٹ کی کور کمانڈرز کانفرنس کے اعلامیہ میں یہی بات کہی گئی اس معاملے کو انتہائی سنجیدگی سے لینا چاہیے، یہ نہ ہو کہ کل کو کسی اخبار یا چینل میں پاکستانی نیوکلیئر پروگرام کے حوالے سے کوئی بے بنیاد سٹوری چل جائے اور پھر معلوم ہو کہ اس کی بنیاد پر دنیا بھر میں پاکستان کے خلاف ایک نئی چارج شیٹ بن جائے اس ایشو پر بات کرتے ہوئے مجھے چند سال پہلے امریکہ میں کم و بیش ایسا ہی ایک معروف کیس یاد آ گیا ریاست ہائے متحدہ امریکہ بنام لیوس لبی ایک معروف تنازع تھا‘ جو صدر بش کے دور میں مشہور ہوا اور آزادیٔ صحافت کی بحثیں ان دنوں امریکہ میں بھی ہوتی رہیں عراق پر امریکہ کے حملے سے یہ تنازع جڑا ہوا تھا۔
جاگیر دار اور سرمایہ دار نے جس طرح کسان اور مزدور کا استحصال کیا، اس نے ایک بڑے انسانی المیے کو جنم دیا مارکس نے اسے محسوس کیا اسے سمجھنے کی کوشش کی انسانی تاریخ کو جانا اور پھر محرومی کے اس عمل کو ایک نظام فکر میں بدل دیا اس نے تاریخی عمل کو طبقات کی کشمکش کا نتیجہ قرار دیا اس کو تبدیل کرنے کے لیے ایک انقلابی حکمت عملی تجویزکی اس فکر نے انسانوں کی ایک بڑی تعدادکو متاثر کیا یہاں تک کہ سرمایہ داری کو بقا کے بحران میں مبتلا کر دیا اس پاپولر تصور کوسٹالن جیسے لوگوں نے پاپولزم میں بدل دیا انہوں نے اس نظریے کی مقبولیت کا فائدہ اٹھایا محرومی اپنی جگہ رہی اورکمیونسٹ پارٹی کے نام پر ایک نیا استحصالی طبقہ وجود میں آگیا تاہم مارکس ازم چونکہ ایک سنجیدہ عمل تھا، اس لیے اس کے اثرات غیر معمولی اور دیر پا تھے۔
دہشت گرد گروہوں کا زور ٹوٹ گیا اور اب یہ ممکن نہیں کہ صرف سیکٹر انچارج اور یونٹ انچارج کے ذریعے پورے سیاسی عمل کو یرغمال بنا لیا جائے اس کے ساتھ انگلینڈ میں عدالتی عمل آگے بڑھتا رہا الطاف حسین کے گھر پر چھاپے پڑے، لاکھوں پائونڈ برآمد ہوئے، جن کے بعد منی لانڈرنگ کیس بھی دائر کئے گئے، عمران فاروق قتل کیس کی گرہیں کھلتی گئیں اور اس کا کھرا قائد تحریک کی طرف گیا چند انتہائی اہم افراد نے سکاٹ لینڈ یارڈ کے سامنے اعترافات کئے، بی بی سی جیسے عالمی نشریاتی ادارے نے ایک خصوصی ڈاکومنٹری چلائی، جس میں بہت کچھ کھل کر کہہ دیا جس کسی کو بی بی سی کی وہ فلم دیکھنے کا موقع ملا ہو (پاکستانی چینلز نے اسے دکھایا تھا)، انہیں الطاف حسین کے گرد تنگ ہوتے پھندے اور ایم کیو ایم کے اندر جاری توڑ پھوڑ کا بخوبی اندازہ ہو سکتا ہے۔
رسول اللہ ﷺ کے نواسے کے ساتھ سیدنا ابوبکر صدیقؓ کے نواسے عبداللہ ابن زبیرؓ نے بھی اسے چیلنج کیا سیدنا عمرؓ کے صاحب زادے عبداللہ اورسیدنا ابوبکرؓ کے بیٹے عبدالرحمن بھی ان میں شامل ہیں" جنہوں نے غیر جمہوری اقدام کو قبول نہیں کیا عبداللہ ابن زبیر تو متبادل حکومت قائم کرنے میں کامیاب ہوگئے ان سے حکمت عملی کی ایک غلطی نہ ہوتی "تو بنوامیہ کا دوراقتدار پانچ سال تک محدود ہو جاتا"تاہم اس سے تاریخ میں یہ رقم ہو گیا کہ مسلمانوں نے موروثی اقتدار کو قبول نہیں کیا یہ تنہا حضرت حسین ؓ کا اقدام نہیں تھا کہ اسے اقتدارکا جھگڑا سمجھا جا ئے سیدنا حسین ؓ سے وابستگی کا تقاضا یہ ہے کہ ان کی پوری حیات مبارکہ کو سامنے رکھا جائے اور اس سے راہنمائی کشید کی جائے یہ زندگی بتاتی ہے کہ نظم اجتماعی سے کیسے وابستہ رہنا ہے اور وہ کون سے خرابی ہے۔
سید نا عمرؓ نے کہا: آپ فرمائیں تو زمین کو اس کے شر سے پاک کر دیا جائے آپؐ نے منع فرما دیا کچھ وقت گزرا تو آپؐ نے اس کی حکمت واضح فرمائی ابن ابی کی شرارتیں اتنی عام ہوئیں کہ عام مسلمانوں پر بھی اس کا پول کھل گیا پھر وہ وقت آیا کہ اس کے بیٹے جو صاحب ایمان تھے، رسولؐ اللہ کی خدمت میں حاضر ہوئے اوراجازت چاہی کہ وہ اس منافق کا سر تن سے جدا کر دیں آپؐ کی رحمت نے درگزر کو ترجیح دی اس مو قع پرآپؐ نے اپنے موقف کی حکمت واضح فرماتے ہوئے سید نا عمرؓ کو مخاطب کیا اورکہا: عمر! جب تم چاہ رہے تھے، اس وقت اگر میں اجازت دیتا تو بہت سے حلقوں میں رد عمل ہوتا (آپؐ نے عربی کا ایک محاورہ ارشاد فرمایا) اور یہ بھی فرمایا: لوگ کہتے کہ محمدﷺ اپنے ساتھیوں کو قتل کرتا ہے۔