آخری، مگر اہم اصول یہ کہ کچھ نیا کرنا ہے، روٹین کا کام کرنے کے بجائے مختلف اور نیا کرنا ہے، اپنے لئے ایک نیا راستہ کھوجنا ہے، جس پر کبھی کوئی چلا نہ ہو جیری کے دوست برائن ایکٹن نے بھی اس کے ساتھ استعفی دے دیا دونوںنے اپنی زندگی کے خالی پن کو بھرنے کی کوشش کی، کئی ماہ تک کوئی کام نہیں کیا، مختلف جنوبی امریکی ریاستوں کی سیر کرتے اور فریزبی کھیلتے رہے اس دوران ان دونوں نے فیس بک میں ملازمت کے لئے اپلائی کیا، مگر انکار ہوگیا سات برس بعد ایک امریکی اخبار نے فیس بک کی جانب سے یوکرائنی کمپیوٹر انجینئر کو ملازمت نہ دینے کے فیصلے کو ملٹی بلین ڈالر مس ٹیک (کئی ارب ڈالر کی غلطی)قرار دیا ٹوئٹر نے بھی انہیں ملازمت نہیں دی اس دوران جیری کوم اپنی جمع پونجی استعمال کرتا رہا اور مستقبل کے لئے نئے پلان بناتا رہا 2009 ء کے اوائل میں اس نے آئی فون خریدا، چند دن استعمال کے بعد اسے محسوس ہوا کہ سمارٹ فون کے ایپلی کیشنز کے حوالے سے بہت کچھ کرنے کی ضرورت ہے۔
خیر میثاق امن تو معلوم نہیں کہاں چلا گیا اور پھر نشست کا بیشتر حصہ رائیٹ لیفٹ بلکہ زیادہ درست لفظوں میں رائٹسٹ سیکولر مکالمے کی نذر ہوگیا ارشاد احمد عارف صاحب نے اسی پس منظر میں گفتگو کرتے ہوئے یہ کہا کہ ہر معاشرے میں کچھ باتیں مسلمات کا درجہ رکھتی ہیں، ہمارے ہاں بھی جو باتیں طے شدہ ہیں، ا نہیں بار بار کھولنے اور ان پر بحث کرنے سے کوئی فائدہ نہیں دوسری جانب سے وجاہت مسعود یا شائد عبدالرئوف صاحب نے کہا کہ کوئی چیز مسلمہ نہیں ہوتی اور ہر چیز پر بات ہوتی رہنی چاہیے، وغیرہ وغیرہ یہی وہ نکتہ ہے جس پر خورشید صاحب نے اپنے ایک گزشتہ کالم ''طے شدہ اور غیر طے شدہ"کی عمارت استوار کی رئوف طاہر نے اس حوالے سے ایک فقرہ کسا کہ بعض لوگ ہر معاملے میں شک اور پھر تحقیق کرنے کو درست کام سمجھتے ہیں، مگرنوبت یہاں تک نہ پہنچے کہ نرس بچے کی پیدائش کی خبر سنائے اور والد بجائے خوشی منانے کے کہے، نہیں پہلے ڈی این اے ٹیسٹ کے ذریعے کنفرم ہوجائے کہ میری ہی اولاد ہے۔
