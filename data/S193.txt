یہ قومی وحدت اور سلامتی کے لیے نیک شگون نہیں بطور قوم ناگزیر ہے کہ ہم اس کیفیت سے باہر آئیں ان دنوں اہل سیاست نے جس اخلاقی اور فکری دیوالیہ پن اور افلاس کا مظاہرہ کیا ہے، قومی تاریخ میں شاید ہی اس کی مثال تلاش کی جا سکے ان کے پاس اس کے سوا کوئی دلیل نہیں کہ کل نوازشریف نے بھی یہی کیا اس فضا میں اہل صحافت اور علما یہ کام کر سکتے تھے کہ وہ ثالث بالخیر بن کر کھڑے ہو جائیں اور قوم کو اس صورت حال سے نکالنے کی کوشش کریں اہل صحافت کا معاملہ یہ ہے کہ نادیدہ قوتوں نے انہیں بھی اس تنازعے میں گھسیٹ لیا ہے اور انہیں اپنی ترجمانی سونپ دی ہے، الا ماشااللہ افسوس کہ علما بھی اس سے محفوظ نہیں رہے خلق خدا اب جانتی ہے کہ کون کب اور کس کے اشارے پر کوئی تنازعہ پیدا کر دے علما کا کوئی گروہ آزادانہ موقف رکھنے کا دعوی نہیں کر سکتا بد قسمتی سے اظہار کے مواقع بھی سمٹتے جا رہے ہیں جن ہاتھوں میں حقیقی اقتدار ہے، وہ آہستہ آہستہ ہر مخالفانہ آواز کا گلاگھو نٹے کے درپے ہیں۔