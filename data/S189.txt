وہ افغان طالبان کی قیادت کو ختم کر سکے نہ ہی ان کے نیٹ ورک کو توڑ پائے سب سے بڑھ کر وہ افغانستان کی پشتون آبادی کو اکاموڈیٹ کرنے میں ناکام رہے طالبان دوبارہ پشتون علاقوں کی سب سے بڑی قوت بن گئے، اس لئے امریکیوں کا جانا تو طے ہوچکا، سوال اب صرف یہ ہے کہ وہ کس قدر نقصان اٹھا کر جاتے ہیں اور جانے سے پہلے وہ افغانستان میں کیا متبادل سیٹ اپ چھوڑیں گے اور وہ کتنا عرصہ طالبان کا مقابلہ کر پائے گا" پروگرام ختم ہوا، ہم باہر نکلنے لگے توان صاحب نے مسکرا کر مجھے دیکھا اور طنزیہ لہجے میں بولے: ''تو آپ بھی طالبان ہیں" میں نے جوابا کچھ کہنا چاہا تو انہوں نے بات ختم کرتے ہوئے کہا‘ ''امریکہ پر تنقید کرنے والے طالبان ہی کے حامی ہیں" مجھے بڑی حیرت ہوئی کہ اتنے سینئرآدمی‘ جنہیں دنیا بھر کا ایکسپوژر حاصل ہے، کو اتنا بھی نہیں معلوم کہ کسی ملک، گروہ یا تنظیم پر تنقید کرنے والا ضروری نہیں کہ اس کا مخالف ہو اسی طرح ایک گروہ یا کمیونٹی کی کسی خاص حوالے سے حمایت کرنے والا ممکن ہے۔
